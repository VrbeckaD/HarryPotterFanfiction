
    <div id="chapters" role="article">
        <h3 class="landmark heading" id="work">Work Text:</h3>
          <div class="userstuff"><p align="justify"> </p><p align="justify">
  <span>Non posso ancora crederci.</span>
</p><p align="justify">
  <span>
    <em>Non voglio crederci.</em>
  </span>
</p><p align="justify">
  <span>Voldemort è morto, è sconfitto.</span>
</p><p align="justify">
  <span>Ma quanti hanno dovuto pagare?</span>
</p><p align="justify">
  <span>Quanti innocenti sono stati strappati alle loro vite ingiustamente?</span>
</p><p align="justify">
  <span>Come lei.</span>
</p><p align="justify">
  <span>Come la mia Ginny.</span>
</p><p align="justify">
  <span>Ora non è altro che una liscia lapide davanti a me.</span>
</p><p align="justify">
  <span>Siamo tutti qui, oggi; tutti coloro che sono rimasti.</span>
</p><p align="justify">
  <span>Mi guardo intorno.</span>
</p><p align="justify">
  <span>C’è tutta la famiglia Weasley.</span>
</p><p align="justify">
  <span>Manca solo Percy.</span>
</p><p align="justify">
  <span>Stupido.</span>
</p><p align="justify">
  <span>Credeva di poter uccidere dieci mangiamorte da solo, e ora è accanto a Ginny in questo cimitero.</span>
</p><p align="justify">
  <span>I signori Weasley non ce l’hanno con me.</span>
</p><p align="justify">
  <span>Sanno che lei si è sacrificata per proteggermi; che mi amava tanto quanto l’amavo io, se non di più.</span>
</p><p align="justify">
  <span>Ma è insopportabile vedere i loro volti.</span>
</p><p align="justify">
  <span>C’è Hermione, affianco a Ron.</span>
</p><p align="justify">
  <span>Loro si fanno forza a vicenda; una cosa che qualcuno non potrà più fare, a causa della guerra.</span>
</p><p align="justify">
  <span>Parlo naturalmente di Remus e Tonks.</span>
</p><p align="justify">
  <span>Mi volto verso lei.</span>
</p><p align="justify">
  <span>E’ in lacrime, e i capelli - del loro colore naturale – le ricadono spenti sulle spalle.</span>
</p><p align="justify">
  <span>Piange, ma non sono sicuro che lo faccia per la mia adorata Ginny; nonostante il profondo affetto che le legava.</span>
</p><p align="justify">
  <span>Sono certo, infatti, che pianga per Remus; il padre di quella vita che sta crescendo dentro di lei.</span>
</p><p align="justify">
  <span>Povera Tonks, che destino terribile…</span>
</p><p align="justify">
  <span>Lei ora è sola.</span>
</p><p align="justify">
  <span>Remus è legato a quello stupido letto di ospedale; immerso in un sonno dal quale probabilmente non si sveglierà mai più.</span>
</p><p align="justify">
  <span>“<em>E’ un veleno sconosciuto, non esiste cura</em>” avevano detto.</span>
</p><p align="justify">
  <span>Maledetti Mangiamorte.</span>
</p><p align="justify">
  <span>Moody…</span>
</p><p align="justify">
  <span>Anche lui ha combattuto fino alla morte.</span>
</p><p align="justify">
  <span>Giace a pochi metri da noi.</span>
</p><p align="justify">
  <span>Una cosa che mi fa sorridere è che ha voluto, sulla sua lapide, la frase: “<em>Vigilanza costante!</em>”.</span>
</p><p>
  <span>Anche nella morte ha voluto ammonirci.</span>
</p><p>
  <span>Ci sono molte lapidi, nell’area dedicata all’ordine della fenice: Sirius, Moody, Silente, Ginny, Percy, Emmeline, Mundungus, e chissà quanti altri.</span>
</p><p>
  <span>Sono troppi.</span>
</p><p>
  <span>Di noi non è rimasta che una decina di persone.</span>
</p><p>
  <span>Forse meno, perché Remus non conta.</span>
</p><p>
  <span>Ha voluto che suo figlio si chiamasse Sirius James Lupin.</span>
</p><p>
  <span>Buon vecchio Remus, ha voluto ricordare i suoi amici anche in punto di morte.</span>
</p><p>
  <span>La cerimonia è finita, e vedo Molly andare verso Tonks per consolarla – benché sia lei ad dover essere consolata da noi.</span>
</p><p>
  <span>Mi avvicino a lei e le chiedo perdono, anche se so che lei mi ha già perdonato tutto quanto.</span>
</p><p>
  <span>Non risponde, ma mi sorride e se ne va con la sua famiglia.</span>
</p><p>
  <span>Rimaniamo solo io e Tonks, scossa dai singhiozzi.</span>
</p><p>
  <span>«Non preoccuparti» le dico.</span>
</p><p>
  <span>Ma sono poco convincente, lo so.</span>
</p><p>
  <span>«Lo vendicheremo» continuo, e stavolta sono convinto di ciò che dico.</span>
</p><p>
  <span>Non mi scapperà colui che ha fatto questo; colui che ha rovinato la vita dei suoi amici.</span>
</p><p>
  <span>Non mi scapperai.</span>
</p><p>
  <span>Codaliscia.</span>
</p><p> </p></div>
        <!-- end cache -->
    </div>
