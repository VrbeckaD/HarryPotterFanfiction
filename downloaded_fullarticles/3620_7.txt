
  <div class="userstuff module" role="article">
    <h3 class="landmark heading" id="work">Chapter Text</h3>
    <p>„Slečno Woodsová, ocitla jste se v Bradavické škole čar a kouzel. Kolikrát vám to mám ještě zdůrazňovat. Ne, toto skutečně není a nikdy nebude Harvardova univerzita.“ </p><p>„Jejdanánku, ale já bych chtěla studovat práva!“ </p><p>Severus Snape vzdychl. Tento rozhovor začínal být únavný. „S politováním vám musím oznámit, že takový předmět se zde vůbec nevyučuje.“ </p><p>Elle Woodsová zkrabatila čelo, jak se snažila o něčem usilovně přemýšlet. „Stejně tomu nerozumím. Byla jsem v Americe a pak šup prásk, Skotsko. Rázem sedím na stoličce a ta suchopárná madam mi dá na hlavu tu vaši chytrou mluvící hučku, či jak tomu říkáte. Zařvalo to Zmijozel, fakt příšerně nahlas a…“ </p><p>„A tak jste se stala studentkou v Bradavicích, ano, zopakuji to znova: to skutečně nejsou žádná práva na Harvardu.“ </p><p>Profesor Snape už začínal mít tohoto nejapného kanadskému žertíku s přenášedlem plné zuby. </p><p>Nejenže se Moudrý klobouk musel zbláznit, že mu poslal do koleje tuhle růžovou nádheru, ale jako řediteli zmijozelské koleje mu připadlo i to, že by měl nalézt vhodné řešení této nezáviděníhodné situace.</p>
  </div>
  