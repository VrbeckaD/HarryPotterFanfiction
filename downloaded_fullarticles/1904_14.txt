
  <div class="userstuff module" role="article">
    <h3 class="landmark heading" id="work">Chapter Text</h3>
    
<p></p><div class="WordSection1">
  <h1>
<a name="_Toc535580909" rel="nofollow" id="_Toc535580909"></a><b></b>
</h1>
  <p></p>
  <center>
    <h1>
      <img src="http://nemesisdesignstock.altervista.org/banner/logopng.png" alt="" data-pagespeed-url-hash="219505646" onload="pagespeed.CriticalImages.checkImageForCriticality(this);"/>
    </h1>
  </center>
  <h1>
<span><b><span>1. </span></b></span><b><span>Life on standby</span></b>
</h1>
  <p class="MsoNormal">
    <span> </span>
  </p>
  <p class="MsoNormal">
    <span>Harry Potter appoggiò la tazza di caffè vuota sulla propria scrivania e, sebbene fosse notte inoltrata, rifletté sul fatto che ci sarebbero volute ancora due ore per terminare il proprio turno al Ministero della Magia.</span>
  </p>
  <p class="MsoNormal"><span>Da qualche mese, dopo circa una trentina d’anni di onorata carriera, era stato promosso a “Capo del Dipartimento Auror”; questa nuova carica gli aveva permesso uno stile di vita più pacato e, al contempo, noioso. Lui non era tipo da scartoffie o ragionamenti logici, a cui preferiva di gran lunga l’azione, quella che lo faceva finire al San Mungo con qualche arto da ricostruire, ma non aveva potuto rifiutare la proposta del Primo Ministro, Kingsley <span class="SpellE">Shackelbot</span>, e, quindi,</span> <span>adesso si ritrovava sommerso da fascicoli enormi a cui doveva proprio dare un’occhiata.</span></p>
  <p class="MsoNormal">
    <span>Si sistemò gli occhiali tondi sul naso, dato che erano scivolati, e afferrò la cartellina in cima alla pila. C’erano stati diversi furti nei locali del Mondo Magico e il primo fascicolo esaminato riguardava proprio uno di questi; in particolare si riferiva ad un locale il cui nome gli suonava familiare: “The <span class="SpellE">Wizard</span> Pandemonium”.</span>
  </p>
  <p class="MsoNormal">
    <span> </span>
  </p>
  <p class="MsoNormal">
    <span>Perché ricordava quel nome?</span>
  </p>
  <p class="MsoNormal">
    <span> </span>
  </p>
  <p class="MsoNormal">
    <span>Provò a scavare nei meandri della memoria senza alcun esito; si sentiva assopito, nonostante la caffeina appena assunta.</span>
  </p>
  <p class="MsoNormal">
    <span>Lesse il verbale degli Auror che erano intervenuti e si schiaffeggiò la fronte nel notare che sul foglio in basso si leggeva la firma di James Sirius Potter, nelle vesti di responsabile del pub.</span>
  </p>
  <p class="MsoNormal">
    <span> </span>
  </p>
  <p class="MsoNormal">
    <span>Era da un mese che non aveva notizie da suo figlio. Dopo la scuola il suo primogenito aveva preso casa a <span class="SpellE">Clapham</span> Junction, un piccolo sobborgo della Londra babbana, che manteneva grazie al lavoro come titolare del locale dove ogni tanto si esibiva con la sua band. </span>
  </p>
  <p class="MsoNormal">
    <span>Era stato proprio durante uno dei suoi concerti che un mago aveva fatto irruzione con dei fumogeni incantati e, così facendo, si erano portati via metà dell’incasso. James aveva rischiato di dover chiudere ma fortunatamente la recluta Malfoy, che in quel momento si trovava lì come cliente, era riuscita a intervenire bloccando i ladruncoli restituendo il maltolto al The <span class="SpellE">Wizard</span> Pandemonium.</span>
  </p>
  <p class="MsoNormal">
    <span> </span>
  </p>
  <p class="MsoNormal">
    <span>L’assunzione di Scorpius era stata fatta in concomitanza alla propria promozione e Harry era stato molto turbato, almeno all’inizio, per quell’arrivo inatteso e inaspettato. Non tanto perché fosse un ex Serpeverde, né per la sua impeccabile carriera scolastica, quanto per il nome che si portava dietro: Malfoy.</span>
  </p>
  <p class="MsoNormal">
    <span>Dopo la Guerra Magica, infatti, i Malfoy avevano provato a risanare la loro reputazione e se l’erano cavata con una multa, ma non erano mai riusciti a farlo del tutto. <span class="SpellE">Narcissa</span>, che non aveva mai ricevuto il Marchio Nero, se l’era cavata, mentre Draco e Lucius avevano trascorso qualche mese ad Azkaban, pur avendo sostenuto di essere stati minacciati e maledetti dal Signore Oscuro.</span>
  </p>
  <p class="MsoNormal">
    <span>Harry non aveva mai apprezzato quei vigliacchi dei Malfoy ma doveva ammettere che Scorpius era sempre stato diverso dalla sua famiglia. Durante gli anni scolastici aveva legato molto con suo figlio Albus, tanto che il ragazzo aveva trascorso con loro quasi tutte le vacanze natalizie. A mente fredda, Harry aveva ponderato l’idea che anche Draco sarebbe potuto essere un mago migliore se gli fossero state impartite altre priorità dal proprio nucleo familiare; per fortuna, Scorpius era stato salvato.</span>
  </p>
  <p class="MsoNormal">
    <span> </span>
  </p>
  <p class="MsoNormal">
    <span>Il Capo del Dipartimento Auror posò il faldone sulla scrivania e si tolse gli occhiali per massaggiarsi la fronte: tutto quel pensare e congetturare gli stava facendo venire il mal di testa. D’un tratto, però, qualcuno bussò alla porta dell’ufficio spezzando quella quiete.</span>
  </p>
  <p class="MsoNormal">
    <span>- Avanti, - disse l’uomo, invitando ad entrare chiunque altri fosse ancora in ufficio a quell’ora.</span>
  </p>
  <p class="MsoNormal">
    <span>- Buonasera signor Potter, - salutò. Neanche a farlo apposta, Scorpius aveva fatto capolino nel suo ufficio.</span>
  </p>
  <p class="MsoNormal">
    <span>- Oh, buonasera Scorpius! Che ci fai ancora qui? –</span>
  </p>
  <p class="MsoNormal">
    <span>- Credo di aver appena finito, signore. Sono venuto a consegnarle l’ultimo verbale per la questione de “I tre manici di scopa” … -</span>
  </p>
  <p class="MsoNormal">
    <span>- Cos’è successo? –</span>
  </p>
  <p class="MsoNormal">
    <span>- Nulla di preoccupante… si era scatenata una rissa e io e Drake siamo intervenuti. –</span>
  </p>
  <p class="MsoNormal">
    <span>- Lui dov’è adesso? –</span>
  </p>
  <p class="MsoNormal">
    <span>- Beh, quando siamo rientrati ha detto di non sentirsi troppo bene, quindi mi sono offerto di restare qui a riempire i moduli necessari e… eccomi qui! –</span>
  </p>
  <p class="MsoNormal">
    <span>- Oh, molto bene. Grazie Scorpius, sei impeccabile come sempre. –</span>
  </p>
  <p class="MsoNormal">
    <span>- Grazie signor Potter, - disse il ragazzo chinando il capo in un cenno di rispetto, - se non c’è altro da fare, io… -</span>
  </p>
  <p class="MsoNormal">
    <span>- Oh, sì, vai pure ragazzo. Buona serata! –</span>
  </p>
  <p class="MsoNormal">
    <span>- Buonanotte, magari! –</span>
  </p>
  <p class="MsoNormal">
    <span>- Buonanotte? Andiamo, così giovane e già vai a dormire? –</span>
  </p>
  <p class="MsoNormal">
    <span>- Sono tre giorni che resto in ufficio ben oltre la mezzanotte, signor Potter. In tutta onestà, al momento la mia massima perversione è composta da un letto accogliente e un bel duvet morbido. –</span>
  </p>
  <p class="MsoNormal">
    <span>Harry rise e scosse il capo leggermente, - Salutami Albus, allora. –</span>
  </p>
  <p class="MsoNormal">
    <span>- Se è ancora sveglio lo farò senz’altro, - rispose il ragazzo sorridendo. Infine, salutò l’uomo con un cenno riverente prima di chiudere la porta dietro di sé.</span>
  </p>
  <p class="MsoNormal">
    <span> </span>
  </p>
  <p class="MsoNormal"><span>Scorpius si passò una mano tra i capelli biondi che, a differenza del padre, aveva lasciato crescere fin sopra le spalle; li portava sempre sciolti e fluenti, vagamente spettinati. Il ragazzo si avviò stancamente</span> <span>verso l’uscita perché sì, era decisamente ora di tornare a casa, fare una doccia calda e infilarsi sotto le coperte.</span></p>
  <p class="MsoNormal">
    <span> </span>
  </p>
  <p class="MsoNormal" align="center">
    <span>♪♪♪♪♪♪♪</span>
  </p>
  <p class="MsoNormal">
    <span> </span>
  </p>
  <p class="MsoNormal">
    <span>Quando Teddy era partito lasciandosi l’Inghilterra alle spalle aveva chiesto ad Albus di occuparsi del proprio bilocale. Il secondo dei Potter aveva accettato di buona lena ma, nonostante lo stipendio da tirocinante al San Mungo, non riusciva a gestire tutte le spese che comportava quell’appartamento e aveva parlato con il suo migliore amico, Scorpius H. Malfoy, dell’idea di voler subaffittare l’altra stanza dell’immobile. Il ragazzo aveva colto la pluffa al balzo e si era proposto come coinquilino; così, da circa un paio di mesi, i due avevano iniziato a condividere la casa e le spese correlate. </span>
  </p>
  <p class="MsoNormal">
    <span> </span>
  </p>
  <p class="MsoNormal">
    <span>Vista l’ora tarda Scorpius era entrato in punta di piedi, completamente al buio, per evitare di fare rumore e svegliare il suo coinquilino. Si tolse il mantello e gli stivali pesanti, riponendo entrambe le cose nell’armadio all’ingresso, quando d’improvviso si accese la luce.</span>
  </p>
  <p class="MsoNormal">
    <span>- Oh, bentornato! –</span>
  </p>
  <p class="MsoNormal">
    <span>- Ciao Al! Ti saluta tuo padre. –</span>
  </p>
  <p class="MsoNormal">
    <span>- Ehm, ok. –</span>
  </p>
  <p class="MsoNormal">
    <span>- Come mai ancora sveglio? –</span>
  </p>
  <p class="MsoNormal">
    <span>- Non ho molto sonno e stavo per andare a preparare una tisana rilassante… ne vuoi una anche tu? –</span>
  </p>
  <p class="MsoNormal">
    <span>- Vorrei andare a fare una doccia ma ammetto che non mi dispiacerebbe. –</span>
  </p>
  <p class="MsoNormal">
    <span>- Allora vai prima a lavarti, nel frattempo preparo l’infuso. –</span>
  </p>
  <p class="MsoNormal">
    <span>- Ok, grazie! –</span>
  </p>
  <p class="MsoNormal">
    <span>Scorpius sorrise con gentilezza e si diresse verso la propria camera con l’intento di spogliarsi prima di lavarsi.</span>
  </p>
  <p class="MsoNormal">
    <span>- Com’è andata oggi? –</span>
  </p>
  <p class="MsoNormal">
    <span>- Bene, io e Terence abbiamo fermato una rissa a “I tre manici di scopa”, però lui non è rimasto per il verbale: ha detto che non si sentiva troppo bene. –</span>
  </p>
  <p class="MsoNormal">
    <span>- Come non si sentiva bene? Che aveva? Non mi ha detto nulla! –</span>
  </p>
  <p class="MsoNormal">
    <span>- Secondo me si è beccato qualche influenza magica, qualcosa del genere, o aveva sonno. –</span>
  </p>
  <p class="MsoNormal">
    <span>- Devo scrivergli un gufo immediatamente! –</span>
  </p>
  <p class="MsoNormal">
    <span>- Cos’è, volete giocare al guaritore e l’ammalato? – lo schernì Scorpius.</span>
  </p>
  <p class="MsoNormal">
    <span>- Cretino! –</span>
  </p>
  <p class="MsoNormal">
    <span>- Scherzavo! Senti, vado a fare la doccia e poi mi racconti cosa hai fatto di bello oggi, ok? –</span>
  </p>
  <p class="MsoNormal">
    <span>- Va benissimo! –</span>
  </p>
  <p class="MsoNormal">
    <span>Albus, in attesa del rientro dell’amico, si era messo a tagliuzzare e pestare alcune erbe officinali per poter preparare una tisana tranquillante. Una volta fatto questo mise l’acqua a scaldare e rimuginò sul fatto che fosse strano che Terence non l’avesse avvisato di quel malore.</span>
  </p>
  <p class="MsoNormal">
    <span>- <span class="SpellE">Mh</span>, che profumino! –</span>
  </p>
  <p class="MsoNormal">
    <span> </span>
  </p>
  <p class="MsoNormal">
    <span>Scorpius, dopo una ventina di minuti, raggiunse la cucina, o meglio lo spazio comune che conteneva un angolo cottura; indossava il solito pigiama verde smeraldo e profumava di vaniglia e pepe rosa: un profumo dolce e aspro, proprio come lui.</span>
  </p>
  <p class="MsoNormal">
    <span>- Chissà se è commestibile… -</span>
  </p>
  <p class="MsoNormal">
    <span>- Spero che tu non dica questo ai tuoi pazienti perché, ti avviso, non sei incoraggiante. –</span>
  </p>
  <p class="MsoNormal">
    <span>- A loro dico “è il rimedio di cui avete bisogno”! –</span>
  </p>
  <p class="MsoNormal">
    <span>- …dovresti migliorare le tue capacità di comunicazione, Al. –</span>
  </p>
  <p class="MsoNormal">
    <span>- Bevi e taci, va’, - l’ammonì Albus nell’allungargli la tazza fumante.</span>
  </p>
  <p class="MsoNormal">
    <span>Malfoy la strinse tra le mani, riscaldandosi le dita, e andò a sedersi sul morbido divano blu che si trovava di fianco alla finestra.</span>
  </p>
  <p class="MsoNormal">
    <span>Si coprì con il plaid grigio che riponeva solitamente sul divano e incrociò le gambe, sorseggiando la tisana.</span>
  </p>
  <p class="MsoNormal">
    <span>- Beh, non è male. Forse solo un po’ amara… -</span>
  </p>
  <p class="MsoNormal">
    <span>- Ci vuoi dello zucchero? –</span>
  </p>
  <p class="MsoNormal">
    <span>- No, non ti preoccupare… va bene così per me! –</span>
  </p>
  <p class="MsoNormal">
    <span>Albus gli sorrise e andò ad accomodarsi accanto all’amico, infilando le gambe al di sotto del suo stesso plaid. Rimasero in silenzio per dei minuti, godendosi quell’attimo di pace. </span>
  </p>
  <p class="MsoNormal">
    <span>Scorpius notò che l’amico aveva finalmente imparato a convivere con gli occhiali appannati e per questo sogghignò; lo conosceva da molti anni e, prima di quel bilocale, avevano condiviso anche il dormitorio. Aveva imparato molte cose sul carattere introverso del ragazzo e sapeva come leggergli nella mente senza ricorrere alla magia.</span>
  </p>
  <p class="MsoNormal">
    <span>- Vedrai che non ti ha detto nulla per non farti preoccupare, - lo rassicurò.</span>
  </p>
  <p class="MsoNormal">
    <span>Albus, dal canto proprio, si era rassegnato al fatto di essere un libro aperto per l’altro e sospirò amareggiato, - Lo so, però poteva avvisarmi… anche perché l’ha detto a te e sa che noi siamo amici e ci diciamo tutto. –</span>
  </p>
  <p class="MsoNormal">
    <span>- Proprio per questo non avrebbe senso nasconderti qualcosa, no? –</span>
  </p>
  <p class="MsoNormal">
    <span>- Lui è un ex Grifondoro, non ci pensa a queste cose. –</span>
  </p>
  <p class="MsoNormal">
    <span>Scorpius ridacchiò a quella frase e fece un altro sorso dalla tazza: la tisana era veramente disgustosa, come tutto quello che combinava Albus ai fornelli e che lui si ostinava a mangiare, o bere, per non farlo dispiacere. </span>
  </p>
  <p class="MsoNormal">
    <span>- E a proposito di ex Grifondoro… - proseguì Potter, - domani James rientra da un concerto in Bulgaria e vorrei invitarlo a cena. Ti dispiace? –</span>
  </p>
  <p class="MsoNormal">
    <span>- Scherzi? Abbiamo una star in casa, devo farmi firmare quattro o cinque autografi da regalare, - rise Scorpius.</span>
  </p>
  <p class="MsoNormal">
    <span>- Scemo, dico sul serio! –</span>
  </p>
  <p class="MsoNormal">
    <span>- Lo sai, puoi invitare chi e quando vuoi. Anzi, perché non inviti anche Terence? Così hai una scusa per scrivergli anche qualcosa di carino al di fuori della strilettera che gli spedirai, - suggerì.</span>
  </p>
  <p class="MsoNormal">
    <span>Albus s’illuminò a quel pensiero e annuì repentinamente.</span>
  </p>
  <p class="MsoNormal">
    <span>- Che turni farai domani? –</span>
  </p>
  <p class="MsoNormal">
    <span>- Sarò al Ministero solo in mattinata, salvo imprevisti. E tu? –</span>
  </p>
  <p class="MsoNormal">
    <span>- Dovrei finire per le cinque del pomeriggio, salvo imprevisti. –</span>
  </p>
  <p class="MsoNormal">
    <span>I due si scambiarono uno sguardo e scoppiarono a ridere subito dopo.</span>
  </p>
  <p class="MsoNormal">
    <span>- Quando abbiamo smesso di essere due ragazzini per diventare uomini d’affari? –</span>
  </p>
  <p class="MsoNormal">
    <span>- Parla per te, Al, io sono ancora un baldo giovane, - finse di rimproverarlo l’altro.</span>
  </p>
  <p class="MsoNormal">
    <span>- Va bene, Auror, non mi arresti per l’illazione! –</span>
  </p>
  <p class="MsoNormal">
    <span>- Solo per stavolta, alla prossima non sarò tanto clemente! –</span>
  </p>
  <p class="MsoNormal">
    <span>- Dirò loro di arrivare per le sei, va bene? –</span>
  </p>
  <p class="MsoNormal">
    <span>- Perfetto! - </span>
  </p>
  <p class="MsoNormal">
    <span> </span>
  </p>
  <p class="MsoNormal" align="center">
    <span>♪♪♪♪♪♪♪</span>
  </p>
  <p class="MsoNormal" align="center">
    <span> </span>
  </p>
  <p class="MsoNormal">
    <b>
      <span>♪ Note a margine: </span>
    </b>
  </p>
  <p class="MsoNormal">
    <span>Eccomi qui con una nuova long. Perché averne già una da seguire non bastava, e tutti i progetti per le OS che ho iniziato a scrivere non erano abbastanza, ma va beh. Ormai siamo qui.</span>
  </p>
  <p class="MsoNormal">
    <span>In primis volevo ringraziare la mia beta/fratella <a href="https://efpfanfic.net/viewuser.php?uid=915522" rel="nofollow">Pally93</a> per aver revisionato il capitolo e per il supporto in fase di stesura! Ammetterò che senza il suo prezioso aiuto avrei buttato via tutto già da secoli <span class="SpellE">ahaha</span>.</span>
  </p>
  <p class="MsoNormal">
    <span>In questa fan fiction cercherò di migliorare le mie doti in relazione all’introspezione e spero vivamente di riuscirci! </span>
  </p>
  <p class="MsoNormal">
    <span> </span>
  </p>
  <p class="MsoNormal">
    <span>Unendo alla mia passione a quella della scrittura (e, piccolo spoiler: questa storia sarà molto <em>musicale</em>) ho deciso di dare i titoli ai capitoli in base alle canzoni che me l’hanno ispirato. Per questo capitolo la canzone è “Life on Standby” degli <span class="SpellE">Hawthorne</span> <span class="SpellE">Heights</span> che potete ascoltare <a href="https://www.youtube.com/watch?v=RpyETltDTN0" rel="nofollow">qui</a>.</span>
  </p>
  <p class="MsoNormal">
    <span> </span>
  </p>
  <p class="MsoNormal">
    <span> </span>
  </p>
  <p class="MsoNormal" align="right">
    <em>
      <span>“The <span class="SpellE">distance</span> and <span class="SpellE">my</span> hearts to <span class="SpellE">sand</span></span>
    </em>
  </p>
  <p class="MsoNormal" align="right">
    <span class="SpellE">
      <em>
        <span>Flowing</span>
      </em>
    </span>
    <em>
      <span> <span class="SpellE">through</span> the hour <span class="SpellE">glass</span>.</span>
    </em>
  </p>
  <p class="MsoNormal" align="right">
    <span class="SpellE">
      <em>
        <span>I've</span>
      </em>
    </span>
    <em>
      <span> <span class="SpellE">thought</span> of <span class="SpellE">pieces</span>, I <span class="SpellE">can't</span> <span class="SpellE">let</span> go</span>
    </em>
  </p>
  <p class="MsoNormal" align="right">
    <em>
      <span>Of <span class="SpellE">all</span> the <span class="SpellE">times</span> I <span class="SpellE">never</span> <span class="SpellE">said</span> goodbye.”</span>
    </em>
  </p>
  <p class="MsoNormal" align="right">
    <em>
      <span> </span>
    </em>
  </p>
  <p class="MsoNormal" align="right">
    <em>
      <span> </span>
    </em>
  </p>
  <p class="MsoNormal">
    <span>Per spoiler, info, chiacchiere e insulti prego visitare la mia <a href="https://www.facebook.com/gremesis" rel="nofollow">pagina facebook</a>!</span>
  </p>
  <p class="MsoNormal">
    <span>Grazie a tutti per essere arrivati fin qui! </span>
  </p>
</div>
  </div>
  