
  <div class="userstuff module" role="article">
    <h3 class="landmark heading" id="work">Chapter Text</h3>
    
<p></p><center>
  <p>
    <b>Avalon legendája</b><br/>
<br/>
<img src="http://ws.lilyanjudyth.com/harom_banner/IIIWSMagicTeam/IIIWSLilyanjudyth.jpg" alt="" data-pagespeed-url-hash="2235247855" onload="pagespeed.CriticalImages.checkImageForCriticality(this);" data-pagespeed-url-hash="2235247855" onload="pagespeed.CriticalImages.checkImageForCriticality(this);"/><br/>
<br/>
<img src="http://lilyanjudyth.com/sign/alapotlet_lily.jpg" alt="" data-pagespeed-url-hash="1599641891" onload="pagespeed.CriticalImages.checkImageForCriticality(this);" data-pagespeed-url-hash="1599641891" onload="pagespeed.CriticalImages.checkImageForCriticality(this);"/>
  </p>
</center><center></center><center>
  <p>
    <b>@~&gt;~</b><br/>
<br/>
<img src="http://ws.lilyanjudyth.com/avalon_legendaja.jpg" alt="" data-pagespeed-url-hash="2158021959" onload="pagespeed.CriticalImages.checkImageForCriticality(this);" data-pagespeed-url-hash="2158021959" onload="pagespeed.CriticalImages.checkImageForCriticality(this);"/>
  </p>
</center><p><br/>
<br/>
<br/>
<em>„Tudom, kell még idő, hogy rendeződjenek a dolgok, de annyit elmondhatok, immáron új világ köszönt ránk, a béke és nyugalom világa, amelyben oly régóta nem volt részünk. Legyen ez a nap nemzeti ünnep, melyre még évszázadok múltán is emlékezni fogunk!<br/>
<br/>
Albus Dumbledore (546. szeptember 28.<br/>
<br/>
„Úgy érzem, nem leszek ehhez elég erős. Ahogy az évszázadok telnek, úgy fog eloszlani minden reményem, mert lassan belátom, az a varázslat sem oldott meg mindent, hiába hajtottuk végbe a történelem legnagyobb napján.”<br/>
<br/>
Selenius Gratian Delmore (547. július 26.)<br/>
<br/>
„A remény az, ami éltet minket, hiszen a jó mindig elnyeri jutalmát. Bevallom, igazad van. Lehet, évszázadokat is kell várnunk a csodára, de abban biztos vagyok Selenius, hogy be fog következni.”<br/>
<br/>
Albus Dumbledore (547. július 26.)</em><br/>
<br/>
</p>
<p></p><center>
  <p>
    <b>@~&gt;~</b>
  </p>
</center><p><br/>
<br/>
Már nagyon későre járt, amikor Perselus szokás szerint, kisétált az elhagyatott tópartra. Megállt egy magányos fa tövében, és tekintetét először az égre emelte, majd a sötét vízfelszínre fordította. Az egész vidéknek csupán a túlparton álló kastély fénye nyújtott némi világosságot.<br/>
<br/>
Perselust nem zavarta a sötétség, mindig is szerette. Otthon, éjszakánként, gyakorta ment ki hálószobájából az erkélyre, hogy magányosan gyönyörködjön az esti fényekben.<br/>
<br/>
Megrázta a fejét, nehogy eszébe jussanak a szomorú dolgok, már azok, amik hosszú magányát érintik. Sóhajtott egyet, és kezeit összefűzte a háta mögött, épp akkor, amikor halvány fény kezdett derengeni mögötte. A szeme sarkából figyelte, ahogy a sok kis fénypont fokozatosan egy nagyobbat alkot, majd, amikor hátrafordult, már barátja állt ott mögötte.<br/>
<br/>
– Uram – hajolt meg mélyen Aurelius.<br/>
<br/>
Perselus csupán biccentett egyet.<br/>
<br/>
– Hírek?<br/>
<br/>
Aurelius sóhajtott, és lesütötte a szemét.<br/>
<br/>
– Gondolom, nem lepődsz meg, ha azt mondom, semmi említésre méltó? – kérdezte szomorúan.<br/>
<br/>
Perselus újra visszafordult a víz felé, és figyelte, ahogy a szellő fodrozódó hullámokat formál a tó felszínén. Egy darabig csak némán nézte, majd megszólalt:<br/>
<br/>
– Nem, nem lepődöm meg. Inkább aggódom…<br/>
<br/>
– A végső háború miatt? – vágott közbe rögtön Aurelius.<br/>
<br/>
– Igen, hisz egyre jobban fogy az időnk! Nem tudom, meddig bírom még a Sötét Nagyúr előtt fenntartani a látszatot! – kiáltotta csalódottan, aztán dühösen visszafordult a barátjához. – Elegem van az egészből! Új álcát kellene felölteni és eltűnni innen jó messzire!<br/>
<br/>
– De…<br/>
<br/>
A bájitalmester dühösen tartotta fel a kezét.<br/>
<br/>
– Ne! Nem akarom hallani! – szólt rá indulatosan, aztán nagyot fújt, és teljesen lehalkította a hangját. – Ne haragudj! Mindketten tudjuk mi tart itt engem… csak én már nem bírom ezt a feszült várakozást. Ez egyszerűen széttép, mert minden jel arra mutat, hogy elveszett a remény – itt mélyet sóhajtott.<br/>
<br/>
Aurelius odalépett hozzá, és erősen megszorította a vállát.<br/>
<br/>
– Minden meg fog oldódni, barátom – mosolygott rá vigasztalóan. – Egy páran most indulunk Amerikába, hogy ott is alaposan körülnézzünk. Albus szerint lakik ott valaki, akiben reménykedhetünk… Jövő héten ugyanekkor találkozunk, és értesíteni foglak a fejleményekről.<br/>
<br/>
Kis ideig még megértő csendben álldogáltak egymás mellett, majd Aurelius újra meghajolt barátja előtt, aztán sok kis apró, arany fényre oszlott, melyek az ég felé távoztak. Perselus még nézett utána egy darabig, majd a kastély felé indult, hogy nyugovóra térjen, hiszen holnap megint egy szokásos, unalmas tanórákkal teli délelőtt vár rá, azt pedig egy – várhatóan bonyodalmakkal teli – meccs fogja követni.<br/>
<br/>
A holdsütötte útról látta, hogy néhány diák még mindig kviddicsezik, de most nem volt kedve odamenni, ordibálni velük egy sort, és pontokat levonni. A mardekárosaira úgyis ráfér a gyakorlás, a kviddicspályát pedig már ellátták a szükséges védőbűbájokkal, tehát biztonságban vannak. De ha még egy óra múlva sem lesznek a helyükön, akkor vissza fog térni, és rendre utasítja őket.<br/>
</p>
<p></p><center>
  <p>
    <b>@~&gt;~</b>
  </p>
</center><p><br/>
<br/>
– Szerintem ez egy nagyon rossz ötlet volt…<br/>
<br/>
– Mármint az, hogy éjszaka kijöttünk gyakorolni egy kicsit, vagy az, hogy igen gonosz módon elcsaltuk a mardekárosokat a pályáról? – szúrta közbe Ron, elvágva a lány aggályoskodását.<br/>
<br/>
– Nagyon jól tudod, hogy mire értettem, Ron! Ha rajtakap minket egy tanár, ezért akár ki is csaphatnak!<br/>
<br/>
– Ó, hányszor hallottuk már ezt! – mondta kuncogva Ron.<br/>
<br/>
Pálcáikkal világították meg a sötét ösvényt, úgy siettek a kviddicspálya felé, hogy a többi csapattaggal találkozzanak, és Ronnak még egy kis gyakorolásra is jusson ideje.<br/>
<br/>
Az egyik elágazásnál, ahol az ösvény kettévált – egyik ága a tó, a másik a kviddicspálya felé vezetett tovább –, Harry várt rájuk. Alighogy Hermione a fiú mellé ért, rosszallóan támadta le.<br/>
<br/>
– Harry… Merlin szerelmére! Te vagy a csapatkapitány! Mi az ördögért kell még az éjszaka közepén is edzeni? – faggatta dühösen.<br/>
<br/>
– Néhányan még mindig bizonytalanok – mentegetőzött Harry. – Mondjuk, Fred és George csak azért jöttek, hogy rábukkanjanak a mardekárosok által esetleg elhelyezett ártó bűbájokra – tette hozzá vigyorogva. Egyszer-kétszer ugyanis már volt rá példa, hogy találtak bizonyos csapdákat a pályán, amivel az ellenfél a győzelmét akarta biztosítani.<br/>
<br/>
Ron, aki már türelmetlenül indult előre, hirtelen lepisszegte őket, és figyelmeztetően kitárta a karjait.<br/>
<br/>
– Mit keres itt Piton? – kérdezte, és csodálkozva bámult a férfi felé. Harry viszont villámgyorsan letette a seprűjét, és behúzta barátait egy sűrű bokor mögé, mielőtt még lelepleződnének.<br/>
<br/>
Rejtekhelyük biztonságából kukucskáltak kifelé. Harry csodálkozva vette észre, hogy Piton egy igen szokatlanul öltözött férfival beszélget a tóparton. Ám akármennyire is fülelt, sajnos nem hallotta, miről van szó.<br/>
<br/>
– Megáll az eszem! Mit keres Piton ilyen későn a tóparton? – ámuldozott Ron, ám közben tekintete aggódóan járt a tanár és a kviddicspálya között. – Remélem, nem bukunk le.<br/>
<br/>
– Ugyan Ron… – morogta Hermione. – Szemmel láthatóan teljesen magába van temetkezve.<br/>
<br/>
– Olyan ingerültnek tűnik… meg… talán szomorúnak is – jegyezte meg Harry, pedig nem volt rá jellemző, hogy észrevegye gyűlölt tanára érzéseit.<br/>
<br/>
– Szerintem gyorsan menjünk tovább, mert biztosan erre fog visszatérni a kastélyba – sürgette a fiúkat a mindig gyakorlatias Hermione. Egyik kezével Ron seprűjét, másikkal magát a fiút ragadta meg, és húzni kezdte maga után. – Jaj, gyere már, Ron! Ne húzasd magad!<br/>
<br/>
Harry is magához vette a seprűjét, de tekintetét még mindig nem vette le a beszélgető párosról. Ó, bárcsak hallhatná, miről beszélnek! Tudta, hogy Piton mekkora szolgálatot tesz a Rendnek, és hányszor teszi kockára az életét Voldemort előtt. Az a másik férfi valószínűleg egy halálfaló lehet… de vajon hogyan jutott át az iskola védőbűbájain?<br/>
<br/>
– Maradjunk még egy kicsit! Úgy szeretném nézni, ahogy Piton magában beszél! – kérlelte őket vihogva Ron. Ezt hallva Harry hirtelen barátjára meredt, majd visszafordult tanára felé.<br/>
<br/>
Pitonnal szemben még mindig ott állt az idegen, aki épp ebben a pillanatban tette tanáruk vállára a kezét.<br/>
<br/>
Harry értetlenül nézett ismét barátjára.<br/>
<br/>
– De Ron, hiszen nincs is egyedül! Valami maskarás fazonnal beszélget.<br/>
<br/>
– Harry, tisztán látom, hogy nincs ott senki… – kezdte halkan nevetgélve Ron, de hamar abbahagyta, amikor Hermione oldalba bökte.<br/>
<br/>
– Már igazán hozzászokhattál volna, hogy Harry olyan dolgokat is lát, illetve hall, amit mi nem. És különben is, Ron, láttad valaha magában beszélni a professzort? Na, gyerünk! Egyikünknek sem hiányzik, hogy Piton elkapjon minket. Az meg az ő dolga, hogy kivel beszélget ilyen kései órán, vagy kivel nem.<br/>
<br/>
Ron lemondóan legyintett, és intett, hogy indulhatnak. A szétváló ösvényen jobb felé indultak, a kviddicspálya felé. Harry zárta a sort, azonban kicsit lemaradt barátaitól, hogy még egy utolsó pillantást vethessen a furcsa páros felé. Ám amikor megfordult, Piton előtt már nem állt senki, csupán egy arany fénypontokból álló kis felhő szállt az ég felé.<br/>
<br/>
Addig figyelte, amíg el nem tűnt a horizonton, aztán gyorsan barátai után sietett.<br/>
</p>
<p></p><center>
  <p>
    <b>@~&gt;~</b>
  </p>
</center><p><br/>
<br/>
Éjfél volt már, amikor Harryék visszatértek a gyakorlásból.<br/>
<br/>
Meglepődve vették észre, hogy felsőbbéves háztársaiknak eszük ágában sem volt nyugovóra térni, szemmel láthatóan rájuk vártak a klubhelyiségben. Mihelyt beléptek a portrélyukon, a többiek azonnal megrohamozták őket, hogy lelket öntsenek beléjük a holnapi nap miatt. Harry ugyan még nem izgult túlságosan a meccs miatt, de tudta, hogy ez reggelre teljesen megváltozik majd.<br/>
<br/>
Miután meghallgatták a rengeteg jó tanácsot, a trió elvonult a kandalló elé, hogy felmelegedjenek egy kicsit. Mikor elhelyezkedtek a tűz előtt, Hermione aggódva tekintett Harryre.<br/>
<br/>
– Látom, hogy valami nagyon aggaszt.<br/>
<br/>
Harry erre sóhajtott egyet, és Tűzvillámját nézve felelte:<br/>
<br/>
– Egyrészt holnapra elég rossz időt mondanak, másrészt abban is biztos vagyok, hogy a Mardekár mindent el fog követni, hogy lemosson minket a pályáról.<br/>
<br/>
– Meglátod, minden rendben lesz, Harry – nyugtatta a lány.<br/>
<br/>
– Hát, azt hiszem nem, srácok – szólt közbe Fred, aki épp ekkor ért melléjük. – Most tudtuk meg…<br/>
<br/>
– …hogy holnap nem Madam Hooch lesz a meccs bírója – fejezte be a mondatot George.<br/>
<br/>
Ron, aki eddig seprűje tisztogatásával volt elfoglalva, erre a hírre felpattant ültéből.<br/>
<br/>
– Hát akkor ki?<br/>
<br/>
– Nem is akarom tudni… – nyögte Harry, és fejére húzta a díszpárnát, hátha ezzel el tud bújni a rossz hír elől.<br/>
<br/>
– Piton – jött a tömör válasz.<br/>
<br/>
– Jaj, ne! – tört ki Ron. – Nem elég, hogy a mardekárosok ellen játszunk, még ő is ott lesz ráadásnak?!<br/>
<br/>
– Nyugi öcsike! Már kitaláltuk, milyen módon fogjuk őket…<br/>
<br/>
– …laposra verni, ha kell, úgy, hogy Piton ne lásson semmit – fejezte be Fred ikertestvére mondatát, egy gúnyos mosoly kíséretében.<br/>
<br/>
Hermione, aki eddig meg sem szólalt, most úgy érezte, közbe kell vágnia.<br/>
<br/>
– Fiúk… csak tapintatosan! Nem hiányzik, hogy egész évre kizárasson benneteket a játékból!<br/>
<br/>
Az ikrek erre csak még jobban vigyorogtak, aztán elmentek, hogy tovább népszerűsítsék termékeiket. Furcsa volt őket úgy itt látni, hogy a hatodik tanévet kihagyták, és mégis visszajöttek letenni a RAVASZ–t.<br/>
<br/>
Harry lehámozta arcáról a párnát, és beletörődően bámult maga elé.<br/>
<br/>
– Én, mint csapatkapitány, és Piton mint bíró… jaj nekünk.<br/>
<br/>
– Harry, túl drámaian fogod fel a helyzetet… – kezdte Hermione, de Ron belefojtotta a szót.<br/>
<br/>
– Úgy gondolod? – kérdezte gúnyolódva, és dühösen nézett a lányra. – Csak figyelj, és meglátod, hogy Piton egyfolytában a mardekárosainak fog kedvezni!<br/>
<br/>
Harry erre már csak sóhajtott egyet, aztán felállt, majd magára erőltette legszigorúbb tekintetét, és körbenézett.<br/>
<br/>
– Kviddicscsapat, nyomás aludni! – kiáltotta el magát. – Ne akarjátok, hogy átkokhoz folyamodjak!<br/>
</p>
<p></p><center>
  <p>
    <b>@~&gt;~</b>
  </p>
</center><p><br/>
<br/>
– Figyeljetek ide egy picit! – kérte a csapatot Harry a nagy hangzavarban, ami a stadionból még ide az öltözőbe is behallatszott. Ez is arra utalt, hogy ma rengetegen jöttek el megnézni a meccset. Mindannyian csapatkapitányukhoz sereglettek, és körbeállták. – Tudom, hogy most a Mardekár csapata elég erősnek néz ki, és hogy Piton, mint bíró, nem egy jó dolog, de higgyétek el, menni fog. Vegyétek figyelembe, és használjátok ki, hogy Crack és Monstro könnyen átrázhatóak, mert egyszerűen…<br/>
<br/>
– Bambák – szúrta közbe Ron. – Ez köztudott, Harry.<br/>
<br/>
– A lényeg az, hogy figyeljetek, legyetek óvatosak, és ne adjatok Pitonnak okot az eltiltásra. Világos?<br/>
<br/>
A csapat egy emberként bólintott, majd mindannyian a vállukra emelték a seprűiket, hogy kivonuljanak a pályára. Odakint a lelátó egyik feléről nagy üdvrivalgás fogadta őket, a mardekáros részről pedig mély fujjolás. A mardekáros játékosok már a pálya szélén álltak, élükön Ares Nottal, az új csapatkapitánnyal.<br/>
<br/>
– Íme, a Griffendél csapata! – harsogta Seamus, aki megörökölte Jordan helyét. – Potter, Weasley, Bell, Robins, Weasley, Weasley és Robin… egy remek összeállítás a tavalyi után…<br/>
<br/>
Seamus hangját elnyomta a mardekáros lelátóról felzúgó ellenkezés.<br/>
<br/>
– Ééés itt van persze a Mardekár csapata is, új kapitányuk, Ares Nott vezetésével! Malfoy, Zabini, Crack, Monstro, Davis és Baddock… kíváncsian várjuk, hogy az új felállás, miként áll helyt első meccsén!<br/>
<br/>
– Csapatkapitányok, fogjatok kezet! – rendelkezett hivatalosan Piton, amikor a két csapat összegyűlt körülötte a pálya közepén.<br/>
<br/>
Harry odalépett Nott mellé, aki erősen megszorította a kezét.<br/>
<br/>
– Le fogunk söpörni titeket a pályáról! – suttogta fenyegetően.<br/>
Harry azonban csak megvetően felhúzta a szemöldökét.<br/>
<br/>
– Gyerünk, seprűre! – adta ki a következő utasítást Piton. Odalépett a láda mellé, megfújta a sípját, majd elengedte a labdákat.<br/>
<br/>
A tizennégy játékos gyorsan a levegőbe emelkedett. Harry igyekezett rögtön a legmagasabbra repülni, hogy átlássa a helyzetet, és egyúttal Dracót is szemmel tartsa.<br/>
<br/>
– A Griffendél indíthatja a támadást… jaj… illetve a Mardekár… Vigyázz Ron! – Ron idegesen várta a támadást, de sikerült kivédenie a gólt. – KIVÉDTE! HIHETETLEN! A mardekárnak így nem<br/>
sikerült gólt szereznie…<br/>
<br/>
Harry idegesen kapkodta a fejét a csapattagjait figyelve, akiket a mardekáros játékosok mindenféle módszerrel igyekeztek kicselezni. Fred, aki megunta, hogy Crakék folyton Katie Bellt támadják, a gurkóval fejen találta Monstrót.<br/>
<br/>
– Büntetőt dob a Mardekár! – harsogta Piton, miközben seprűjén a vérző homlokú mardekároshoz száguldott. Aztán belefújt a sípjába, mire Nott már repült is a büntetőt elvégezni.<br/>
<br/>
– Gyerünk, Ron! – bíztatta kiabálva Seamus. – ÉS NEM SIKERÜLT KIVÉDENIE! TÍZ NULLA A MARDEKÁR JAVÁRA!<br/>
Ron vörösre vált arccal meredt maga elé, ezért Fred odarepült hozzá, nyilván azért, hogy bíztassa.<br/>
<br/>
– A griffendéles Demelza megszerezte a kvaffot… azaz nem… illetve mégis… most Katie Bellnél van… megkezdi a támadást… és IGEN! AZ ÁLLÁS TÍZ TÍZ!<br/>
<br/>
Harry azért imádkozott magában, hogy ennél jobban ne durvuljon el a mérkőzés… és legalább némi előnyhöz is jussanak. Közben azt figyelte, hogy Draco még nem bukkant–e nyomára a cikesznek.<br/>
Eközben a mardekárosok hajtója, Baddock, bekanyarodott, hogy majd elüti a kvaffot, de helyette szegény Katie-t ütötte le majdnem a seprűjéről.<br/>
<br/>
– Ezért nem kapunk büntetőt?! – hőbörgött Fred, ám Piton a füle botját sem mozdította.<br/>
<br/>
– Újra a Griffendél támad… vigyázz, egy gurkó! De nincs gond, mert George elterelte… Robinsnál van a kvaff, és repül szélsebesen a karikák felé! IGEN EZ AZ! BEDOBTA! HÚSZ TÍZ A GRIFFENDÉL JAVÁRA!<br/>
<br/>
Erre a griffendéles szurkolótábor örömujjongásban tört ki, hogy végre ők vezetnek.<br/>
<br/>
– Katie, vigyázz, gurkó! – üvöltötte Seamus. Éppen sikerült a lánynak kitérnie előle, így nem történt sérülés, viszont elejtette a kvaffot. – Megint a Mardekárnál a kvaff… illetve… a Griffendélnél… AU! Ez csúnya volt!<br/>
<br/>
Demelzát az ellenfél játékosának sikerült lerántania a seprűjéről, az ikrek kapták el a levegőben. Most nem tettethette magát vaknak Piton, ezért hangosan belefújt a sípjába.<br/>
<br/>
– Büntetőt dob a Griffendél! – adta ki a parancsot, majd repült is a két mardekáros hajtójához, akik megtámadták a lányt.<br/>
<br/>
– A büntetőt Bell végzi… és… ÓH, NE! – kiabálta a megafonba elkeseredetten Seamus, mikor Zambini kivédte a gólt. – Folytatódik a küzdelem… ellentámadás zajlik… és… nem igaz! A MARDKÁR GÓLT DOB! AZ ÁLLÁS HÚSZ-HÚSZ! Elég szoros a küzdelem, jelen pillanatban bármelyik ház megnyerhetné a meccset…<br/>
<br/>
Harry most már lázasan kutatott a cikesz után, de az sehol sem volt látható. Pedig ha a Mardekár újból gólt dob, és Malfoy úgy kapja el a cikeszt, akkor vesztettek. Még belegondolni sem akart, hogy már az év elején ekkora vereséget szenvedhetnek.<br/>
<br/>
– A Griffendél támad, Demelza már repül, átpasszolja Thomasnak, aki rádobja… A MARDEKÁR KIVÉDTE! Már megint náluk a kvaff… hajaj, nehéz ez a küzdelem…<br/>
<br/>
Harry levette tekintetét az odalent zajló dolgokról, és ő is lejjebb repült, tekintetével a cikeszt keresve. Most már ideje elkapni, mert ennek nem lesz jó vége. Csodálkozva vette észre, hogy az ellenfél két terelője, ütőikkel a gurkót terelgetve, felé repülnek. Céljuk egyértelműnek látszott: azt akarják, hogy essen le a seprűjéről.<br/>
<br/>
Megsarkantyúzta a Tűzvillámot, így üldözői jócskán lemaradtak mögötte.<br/>
<br/>
Na, persze Piton egyáltalán nem vele foglalkozott, hanem a pálya másik végén zajló dolgokkal. Pedig kivételesen Harry most azt szerette volna, ha tanára rá figyel.<br/>
<br/>
Lejjebb ereszkedett, kikerülve a mardekáros hajtókat, majd Malfoy felé száguldott, akinek fejétől nem messze ott csillogott az aranycikesz. Csak valahogy el kellene terelnie a figyelmét…<br/>
<br/>
Ez igazán nem volt nehéz, mert Malfoynak rögtön feltűnt, hogy felé repül, nyomában az üldözőivel. Susogó hangot hallott – pont a füle mellett süvített el a gurkó. Nem sokkal Draco előtt fékezett le, akinek gonosz mosoly terült szét az arcán.<br/>
<br/>
Előhúzta a pálcáját, és motyogott valamit, amit Harry ugyan nem hallott, de biztos volt benne, hogy semmi jó nem származik a dologból. Draco aztán elégedetten eltette a pálcáját, és… nem történt semmi… legalábbis egy darabig úgy tűnt. Harry el akart iszkolni, de mielőtt még megfordulhatott volna, látta, hogy a tér furcsán hullámzik előtte, majd eléri őt, és ő egyre jobban felgyorsul…<br/>
<br/>
…épp akkor, amikor Piton, aki nyilván kiszúrta végre, mi történik, elindult feléjük. Csakhogy épp a legrosszabbkor. A tanárnak egyszerűen nem volt ideje eltűnni Harry útjából, aki addigra már akkora sebességgel repült, hogy számára is lehetetlenné vált a manőverezés.<br/>
<br/>
Nekirepült Pitonnak, majd mindketten iszonyatos sebességgel zuhantak a lelátó melletti torony falának. Vérfagyasztó robaj hallatszott. Harry azt még érzékelte, hogy valahonnét a távoli tömegből rémült sikoltozás hallatszódik, aztán minden elsötétült.<br/>
<br/>
Arra eszmélt, hogy minden végtagja sajog az eséstől, és köhög a portól.<br/>
<br/>
– Potter, jól vagy? – hallatszott egy döbbent, szintén köhögő hang.<br/>
<br/>
– Azt… hiszem…<br/>
<br/>
Kinyitotta a szemét, és az oldalára fordult. Így szemüveg nélkül is ki tudta venni, hogy valami aranyszínű ragyogás vonja be őket. A színe teljesen olyan volt, mint annak a tegnap este látott varázslatnak.<br/>
<br/>
Aztán Piton hajolt fölé, és orrára biggyesztette a szemüveget.<br/>
<br/>
Amikor végre fókuszba állt előtte a világ, teljesen ledöbbent a kettejüket körülvevő arany fényektől. Közvetlenül fölötte köveket, megannyi falécet és rengeteg törmeléket látott, ami eddig a torony lehetett, de most ez a furcsa, aranyszínű búra tartotta távol tőlük.<br/>
<br/>
– Megint meg kell köszönnöm, hogy… megmentette… az életemet – motyogta Harry.<br/>
<br/>
Az elmotyogott mondat hallatán a bájitalmester azonnal felöltötte szokásos, túlontúl zárkózott arckifejezését, de addigra Harry meglátott rajta átfutni valami különös kifejezést. Valahogy most nagyon furcsának érezte a férfit.<br/>
<br/>
– Nem én voltam – mondta kelletlenül Piton. – Amikor lezuhantunk, te varázsoltál.<br/>
<br/>
– De hát én… Nem emlékszem – nézte csodálkozva a varázslatos fényt. Mikor azonban meg akarta mozdítani a kezét, hogy megpróbálja megérinteni, majdnem felordított fájdalmában. Másik kezével magához ölelte, és összeszorított szemekkel igyekezett visszatartani a kitörni készülő kiáltást.<br/>
<br/>
Érezte, hogy Piton a karjáért nyúl, és pár fájdalomcsillapító bűbájjal érzésteleníti.<br/>
<br/>
– Azt mondtad, jól vagy – morgott a férfi.<br/>
<br/>
– Igenis jól vagyok! Ez csak egy-két zúzódás! – csattant fel Harry, és közben nagy nehezen felült.<br/>
<br/>
Piton eltette a pálcáját, és felhúzott szemöldökkel figyelte a fiú dühöngését.<br/>
<br/>
– Azt hiszem, a vállad el van törve. Úgyhogy ha megkérhetnélek, próbálj veszteg maradni, amíg kiásnak minket.<br/>
<br/>
– Feltételezem, tudják, hogy élünk, ezért igyekeznek – vetette oda Harry kicsit epésen.<br/>
<br/>
– Nos, az nem olyan biztos. Nagyon nagy sebességgel zuhantunk be ide, és a szerkezet nagy része ránk omlott – világosította fel Piton. – De ahogy az igazgató urat ismerem, nem telik bele sok idő, mire kiszabadítanak minket – tette hozzá, aztán dühösen felfortyant: – Megtudhatnám, hogy mégis mit képzeltél, amikor olyan nyaktörő sebességgel kezdtél repülni?<br/>
<br/>
Közben poros talárjából elővett egy kendőt, és rögzítette a törött vállat.<br/>
<br/>
– Az meg sem fordult a fejében, hogy nem önszántamból tettem, ugye? – kérdezett vissza Harry. – Hát persze, hogy nem! Miért is feltételezné, hogy a saját házából valaki ártást szórt rám?<br/>
<br/>
Piton erre gúnyosan elmosolyodott.<br/>
<br/>
– Na és szerinted mégis miért <em>én</em> felügyeltem a mai meccset? Talán csak nem azért, mert már egy ideje gyanakodunk ilyesmire?<br/>
<br/>
Harry eltátotta a száját.<br/>
<br/>
– Feltételeztem, hogy valószínűleg a meccs végén fognak valami ilyesmivel előhozakodni, amikor a fogó már eszeveszetten keresi a cikeszt. De azt hiszem, mégis elkéstem egy kicsit, mert lekötöttek az őrzővel való atrocitások.<br/>
<br/>
Harry megint köhögött, mert nagyon kaparta a torkát a por, ettől viszont még jobban szédült. Most már kezdte elhinni, hogy talán mégiscsak ő csinálhatta a pajzsot, mert mostanra elég fáradtnak érezte magát, úgy, mintha rengeteget varázsolt volna.<br/>
<br/>
– Tanár úr… valamit nem értek. Amikor becsapódtunk… – keresgélte a szavakat habozva – akkor maga közvetlenül mögöttem volt… és még sincs semmi baja.<br/>
<br/>
– Micsoda éleslátás – gúnyolódott Piton, akinek azon felül, hogy mocskosan és porosan nézett ki, tényleg nem volt semmi baja. – Már akkor élt ez a varázslat – adott mégis magyarázatot kelletlenül.<br/>
<br/>
Többet aztán nem is mondott a dologról, inkább elfordult, úgy, mintha valamiért nem akarna Harry szemébe nézni. Harry egyszerűen nem tudta mire vélni a dolgot. Piton teljesen úgy festett, mintha abszolút kibillentette volna az egyensúlyából ez az egész baleset.<br/>
<br/>
Harry még kérdezni akart valamit, de akkor a fejük fölül furcsa hangok érkeztek, mintha egy mugli szerkezettel emelnék a köveket.<br/>
<br/>
Aztán egyre világosabb és világosabb lett, majd végül az összes törmelék eltűnt a fejük fölül. Épp időben, mert ekkora az őket védő varázslat megszűnt. A torony darabjai mellett három tanár állt pálcával a kézben: McGalagony, Dumbledore és Sirius.<br/>
<br/>
Sirius sápadt arca azonnal felderült, amikor meglátta a keresztfiát. Harry odalépett elé, és ép kezével elfogadta a felé nyújtott segítő kezet. Sirius pillanatok alatt felhúzta, majd magához ölelte.<br/>
<br/>
– A frászt hoztad rám, kölyök – suttogta a fülébe. Aztán elengedte, hogy jobban szemügyre vehesse. – Megsérültél?<br/>
<br/>
– Csak a karom… de nem vészes – felelte legyintve Harry, és figyelte, ahogy időközben az igazgató Pitont segíti fel a romokból. – Remélem, nem hitted azt, hogy… hogy… tudod, hogy meghaltam.<br/>
<br/>
– Áh… – rázta meg a fejét Sirius, de nem úgy tűnt, mintha igazat mondana.<br/>
<br/>
Harry most először nézett körül igazán, mióta kijutott a törmelék alól. Mindjárt kisebb sokkot is kapott. Csaknem az egész torony romokban hevert. A közönséget minden valószínűséggel elzavarták, mert a nézőtér már üresen tátongott, de tőlük nem messze még mindkét csapat összes tagja ott ácsorgott. Ahogy észrevették őket, barátai odasiettek hozzá, Hermione pedig szinte a nyakába ugrott.<br/>
<br/>
– Óvatosan, Hermione – sziszegte.<br/>
<br/>
– Ne haragudj, Harry… csak… – a lány szipogva félbehagyta a mondatot, és odaengedte a többieket.<br/>
<br/>
– Hála az égnek, Harry! A frászt hoztad ránk! – mondta a halálsápadt Ron, akinek arca még csak most kezdte visszanyerni eredeti színét.<br/>
<br/>
– Gyere, Harry induljunk! A gyengélkedőn lenne a helyed! – sürgette keresztfiát Sirius.<br/>
<br/>
– Mielőtt még a gyengélkedőre mennél Harry, kérlek, mindannyian gyertek fel az irodámba – szólt oda nekik Dumbledore.<br/>
<br/>
Harry bólintott. Sejtette, miért van erre szükség. Hiszen ez a meccs annyira eldurvult, hogy majdnem ketten is meghaltak a mardekáros csapat alattomossága révén.<br/>
<br/>
Negyed órával később mindannyian ott álltak az igazgatói irodában, és egymás szavába vágva magyarázták az eseményeket.<br/>
<br/>
– A lényeg, hogy Malfoy volt az, aki megtámadott, igazgató úr! – fejezte be mondanivalóját Harry. – Ezt már elmondtam Piton professzornak is.<br/>
<br/>
– Nos. Nem akarod esetleg kicsapatni, mert majdnem megölt mindkettőtöket? – Sirius, karba tett kézzel, kissé gúnyosan vigyorogva, a kérdést közvetlenül Pitonnak címezte.<br/>
<br/>
Mindenki egy emberként Pitonra nézett, hogy vajon most mit lép.<br/>
<br/>
Még az igazgató is csendesen ült az íróasztala mögött, és várta a végkifejletet.<br/>
<br/>
– Add ide a pálcád – mondta végül zordan a professzor.<br/>
<br/>
– De tanár úr… én… – Malfoy hangja elcsuklott. Ebben a pillanatban egy vadász előtt remegő rémült vadállatnak tűnt.<br/>
<br/>
– Draco, add ide a pálcád! – követelte emelt hangon Piton. Malfoy lassan elővette a pálcáját, és odanyújtotta házvezető tanárának, aki kikapta a kezéből. Előhúzta sajátját is, és a két pálca hegyét összeérintette. – <em>Priori Incantatem!</em> – mondta.<br/>
<br/>
Először nem történt semmi, aztán a tér hullámzani kezdett, és egyre gyorsabban áramlott a levegő, mint egy forgószél, felkavarva a papírokat.<br/>
<br/>
– <em>Annullate!</em> – kiáltott fel Piton, mire a légörvény hirtelen eltűnt. Visszaadta Malfoynak a pálcáját. – Nos, Draco. Tekintettel arra, hogy egy csoda folytán, sem Potter, sem én, nem haltunk meg, ezért úgy döntöttem, az lesz a büntetésed, hogy a Roxfortban ezennel vége a kviddicspályafutásodnak. Eltiltalak tőle.<br/>
<br/>
Malfoy halkan nyögött egyet. Nyilván számított rá, hogy Piton első kézből kicsapja, de ha ő nem is, akkor majd az igazgató. A szőke fiú lesütötte a szemét, és szinte alig hallhatóan motyogta:<br/>
<br/>
– Értettem, uram.<br/>
<br/>
– Távozhat, Mr. Malfoy – mondta a professzor hivatalos hangon, mire a fiú az ajtóhoz indult. Mikor keze már a kilincsen volt, a tanár még utána szólt: – És harminc pont a Mardekártól.<br/>
<br/>
Malfoy erre megmerevedett egy kicsit, majd halkan távozott. Piton ezután az igazgatóhoz fordult:<br/>
<br/>
– Albus, eljött az idő – szólt titokzatosan.<br/>
<br/>
Harry szinte még magához sem tért az előző sokkból, amikor Dumbledore felállt, és így szólt:<br/>
<br/>
– Akkor hát, most, hogy ezen is túl vagyunk, mindenki elmehet.<br/>
<br/>
Sirius erre sóhajtott egyet, és óvatosan magához húzta Harryt, hogy távozzanak, a többiek nyomában.<br/>
<br/>
– Harrynek maradnia kell – tette hozzá az igazgató, és megkerülte az asztalt, hogy a fiú mellé lépjen. – A gyengélkedő még várhat.<br/>
<br/>
– De Albus…<br/>
<br/>
– Nagyon fontos ügy, ami Harryt közvetlenül érinti, és vele kell megbeszélnünk. Csak vele.<br/>
<br/>
Sirius dühös pillantásokat vetett Piton felé, aki közben az ablak elé lépett, kezét a háta mögé kulcsolva.<br/>
<br/>
– <em>Ő </em>persze maradhat?<br/>
<br/>
– Igen, mert ez rá is tartozik – bólintott Dumbledore, az ajtóhoz lépett, és kitárta. – Kérlek, Sirius…<br/>
<br/>
A férfi egy szót se szólt többet, hanem kissé sértődötten sarkon fordult, és lesietett a lépcsőn. Dumbledore bezárta mögötte az ajtót, visszatért az íróasztalához, és leült. Harrynek is intett, hogy tegyen úgy.<br/>
<br/>
– Miről akar velem beszélni, igazgató úr? – kérdezte óvatosan Harry, miközben az ablak előtt ácsorgó Pitonra pillantott.<br/>
<br/>
– Amiről már nagyon régóta szerettem volna azzal az emberrel, aki a varázslóvilág utolsó reménye.<br/>
<br/>
Harry unott képet vágott.<br/>
<br/>
– Ez eddig is így volt.<br/>
<br/>
– Nem, Harry. Nem volt egészen így – ellenkezett rögtön Dumbledore. – Csak a néhány órával ezelőtti események világítottak rá, hogy tényleg te vagy a kiválasztott, akit régóta keresünk.<br/>
<br/>
– A kviddicsmeccsre gondol? – kérdezte Harry összehúzott szemöldökkel.<br/>
<br/>
– Igen, arra. Még pontosabban arra, hogy miképp maradtatok életben, amíg oda nem értünk hozzátok – jött rögtön a válasz.<br/>
<br/>
Aztán az igazgató felállt, és tőle szokatlan módon, izgatottan járkálni kezdett. – Harry, nem is tudom, hogy mondjam el neked mindazt, amit szeretnék. Évszázadok óta várom ezt a pillanatot, de most, hogy itt állok veled szemben, nem tudom, hogyan kezdjem el.<br/>
<br/>
– Talán kezdje az elején – bökte ki Harry, ahogy ültében megfordult a széken. Az iroda másik végébe tekintett, ahol Piton, mint egy szobor, csak állt, és nézett ki az ablakon. Aztán visszanézett az igazgatóra, aki közben elgondolkodva folytatta mondandóját.<br/>
<br/>
– Nos… először megkérdezem, mire emlékszel a mágiatörténet órán tanult, évszázadokkal ezelőtti végső csatából.<br/>
<br/>
Harry elgondolkodott, és igyekezett feleleveníteni azt az eseményt. Ez az óra akkor nem tűnt annyira unalmasnak, mint a többi, ezért valamennyire figyelt is.<br/>
<br/>
– Emlékszem rá, hogy Merlin idejében történt, amikor egy gonosz mágus tartotta rettegésben egész Angliát, azt dátumozza a varázslótársadalom az első „végső” csatának.<br/>
<br/>
– Így igaz – bólintott Dumbledore, és szemei szokatlanul csillogtak.<br/>
<br/>
– Akkor azt a nagy csatát két varázsló hatalma döntötte el. Egy nagyon erős fehér és a gonosz fekete mágus küzdött egymással órákon át – folytatta Harry –, míg végül a fehér varázsló megnyerte a csatát, de belehalt sérüléseibe. 546. szeptember 28-át pedig nemzeti ünneppé nyilvánították.<br/>
<br/>
– Pontosan. Habár én kiegészíteném ezt a történelmi eseményt néhány új információval – ült vissza a helyére az idős férfi. Kezeit összekulcsolta az asztalon és szemüvege fölött Harryre tekintett. – Ami nem került bele a mágiatörténeti könyvetekbe, sem a varázslótársadalom történelmébe, bár elég nagy fajsúlyú fejlemény, azonban mi is csak egy évvel később jöttünk rá.<br/>
<br/>
Harry kissé összezavarodva dőlt előre.<br/>
<br/>
– Jól értettem, hogy <em>önök</em>?<br/>
<br/>
– Igen, Harry – mosolyodott el Dumbledore. – Tulajdonképpen sokkal idősebb vagyok, mint hinnéd. Nos, de a lényeg az: mi arra jöttünk rá, hogy az akkori fekete mágus nem pusztult el teljesen, hiszen egy halhatatlan elpusztítása sosem volt egyszerű. A gonosz lélek túlélte, és titokban tovább tengette nyomorúságos életét, testről testre vándorolva.<br/>
<br/>
– Ez igen ismerősnek hangzik… – motyogta Harry.<br/>
<br/>
Az igazgató erre nem szólt semmit, hanem tovább mesélt.<br/>
<br/>
– A mostani nevét és alakját valóban te is ismered, hiszen mind tudjuk ki ő: Lord Voldemort. – Harry elfintorodott. Hát ki más is lehetett volna a le nem győzött gonosz? És már kezdte sejteni, hogyan jön ő a képbe. – Viszont, aki akkor és ott vele szembeszállt, szintén túlélte a csatát, hiába hittük akkor azt, hogy meghalt. Testét nem találtuk meg, sőt még csak maradványait sem.<br/>
<br/>
Az ablak felől ekkor halk sóhaj hallatszott, ami emlékeztette rá Harryt, hogy Piton még mindig itt van. Furcsa volt, hogy a férfi egyáltalán nem szólt közbe, és hagyta, hogy az igazgató előálljon ezzel a hihetetlen mesével.<br/>
<br/>
– Eltelt egy kis idő, mire rájöttünk, hogy az erős fehér mágus, aki megküzdött vele, életben van… – kezdte újra Dumbledore.<br/>
<br/>
– Remek, akkor megkérdezhetem, én miért is vagyok itt? – vágott közbe türelmetlenül Harry, mert keze már fájdalmasan lüktetett, ahogy a Fájdalomcsillapító bűbáj hatása, amit Piton végzett el rajta, kezdett elmúlni. – Ha ő életben van, akkor esetleg ő megnyerhetné ezt a háborút helyettem…<br/>
<br/>
– Nos, ha hagynád, hogy befejezzem, amit elkezdtem, akkor elmondanám, hogy azt a fehér mágust Voldemort egy igen nagy erejű átokkal sújtotta. Halandóvá tette, de… mégsem. Megszületik, leéli életét, aztán öregemberként meghal, majd újra megszületik, újabb életet él, és újra, meg újra, egy végtelen, soha meg nem álló körforgásban. Évszázadokon át kerestük, de, egészen a mai napig, nem találtuk.<br/>
<br/>
– Eng… em? – makogta döbbenten Harry, mert sokkolta a kijelentés. Ösztönösen megérezte, hogy ez bizony rá vonatkozott. – Hogy lehetek én? Ez… ez az egész képtelenség! – állt fel hirtelen, és elhátrált az asztaltól, lendületében majdnem fellökve a széket.<br/>
<br/>
Ezzel egy időben Piton elfordult az ablaktól, hogy rájuk nézhessen, de még mindig nem szólt közbe. Az igazgató ellenben megkerülte az asztalt, és megállt vele szemben.<br/>
<br/>
– Hidd el nekem, hogy tényleg így van – mondta, mindkét kezét a fiú vállára helyezve. – A meccsen olyan varázslatot hajtottál végre, ami minden bizonyítékot felülmúl. Csak egy halhatatlan képes elvégezni ezt a bűbájt, amivel ösztönösen megvédted Piton professzor életét. Üdvözöllek újra közöttünk, <em>Eligius Delmore</em>.<br/>
<br/>
Harry hirtelen nem is tudta, mit mondjon. Az igazgató utolsó mondatait meghallva, egy-két pillanatra elnémult a döbbenettől.<br/>
<br/>
Végül színtelen hangon csak ennyit kérdezett:<br/>
<br/>
– És mi köze van ehhez az egészhez Piton professzornak?<br/>
<br/>
Hosszú ideig csak csendet kapott válaszul.<br/>
<br/>
– Ő a házastársad – mondta végül Dumbledore. – <em>Selenius Gratian Delmore.</em><br/>
<br/>
– Hogy… mi… ő a… mim…? – Harry sehogyan sem találta a szavakat, és nagyon remélte, hogy minél előbb felébred ebből a szörnyű álomból.<br/>
<br/>
– Akkoriban, az első háború idején, én voltam a lovagrend vezetője. Te és Perselus ahhoz a tizenkét lovaghoz tartoztatok, akik titokban védték az ártatlanokat a sötét varázslóktól. Akkor ismertétek meg egymást közelebbről.<br/>
<br/>
– Nem… ez nem lehet… – motyogta Harry, és szinte érezte, ahogy forog körülötte a világ. – Már maga a lovagrend is csak egy mese, azok a varázslók meg rég kihaltak! – tört ki elkeseredetten.<br/>
<br/>
– <em>Nem</em> haltunk ki – vicsorogta Piton, igyekezve visszanyelni az indulatait. – Bármennyire is szeretnéd, hogy halott legy…<br/>
<br/>
– <em>Perselus!</em> – szólt rá szigorúan az idős mágus, aztán újra Harryre nézett, és komolyan így szólt: – Ez az igazság, fiam.<br/>
<br/>
Harry teljesen magába roskadt. Mindig egy békés, nyugodt világra vágyott, és megértő otthonra, de sosem kapta meg. Igaz, Siriust felmentették a vádak alól, de a vérvédelem miatt mégis Dursleyéknél kellett maradnia. Alig várta, hogy az iskolát elvégezze, és elmehessen onnét. Azt remélte, hogy a háborút talán mégiscsak sikerül a Főnix Rendjének megvívnia, mivel Voldemortról már egy éve nem hallottak semmit.<br/>
<br/>
De nem, az ő életében, mindig minden, újra és újra, fenekestül felfordul.<br/>
<br/>
– Még ha igazat is mondanak, akkor sem emlékszem semmire, és kétlem, hogy ez a közeljövőben megváltozna, főleg, mivel azt állítják, hogy ez már évszázadok óta így megy – próbált keresni egy utolsó mentsvárat.<br/>
<br/>
A Bájitalok Mestere lassú léptekkel az igazgató mellé sétált.<br/>
<br/>
– Van egy bájital, amivel rövid idő alatt felébredhetnek az emlékeid – szólalt meg habozva.<br/>
<br/>
– És mi van akkor, ha én ebbe az egészbe nem egyezem bele? Ha többé már nem akarok a Kiválasztott lenni! – ordította a fiú a két meglepett professzor képébe.<br/>
<br/>
– Harry, kérlek…<br/>
<br/>
– Na, nem, igazgató úr! Elég volt! Mindig azt tettem, amit Ön akart, de mostanra elegem van belőle, hogy úgy rángat, mint egy rongybabát! – folytatta rendületlenül Harry. – Ott van például az ötödik évem! Sirius majdnem meghalt, mert maga képtelen volt időben elmondani az igazságot!<br/>
<br/>
Az igazgató szomorúan rázta a fejét.<br/>
<br/>
– De ez most más, Harry.<br/>
<br/>
– Nem, semmiben sem más! Ugyanúgy elvárja, hogy megküzdjek azzal a szörnyeteggel, mint ahogy eddig is! Csak a körítés más! – kifulladva elhallgatott, és csodálkozva vette észre Piton döbbent arckifejezését. De most azért sem akart a férfival törődni. – Most ha megbocsátanak, lemegyek a gyengélkedőre!<br/>
<br/>
Meg sem várva a választ, feltépte az ajtót, és leszaladt a lépcsőn a gyengélkedőig. Amikor odaért, a kórterem szerencsére üres volt, csupán a javasasszony ténykedett odabent.<br/>
<br/>
Negyed órával később már meggyógyított karral üldögélt az ágy szélén. Jól jött neki, hogy itt teljesen egyedül lehet, szeretett volna elmélkedni egy kicsit az élet nagy kérdésein.<br/>
<br/>
Itt van például mindjárt ez a legutóbbi esemény. Már megint valami olyasmit várnak tőle, amire nincs felkészülve. Nem véletlenül említette Dumbledore-nak az ötödik évét. Az volt eddig a legszörnyűbb tapasztalata. A látomások, aztán a csata a Minisztériumban, a majdnem elvesztett keresztapja. Aztán meg a jóslat, amit az igazgató mindvégig eltitkolt előtte. Már azt is nehezen emésztette meg, de végül elfogadta, hogy az ő vállán nyugszik a világ sorsa, egészen beletörődött, hogy neki kell Voldemorttal szembeszállnia, rajta kívül senki nem képes erre. És most itt ez a legújabb esemény, ráadásnak Pitonnal súlyosbítva.<br/>
<br/>
Hosszú ideig ült magába roskadva az ágy szélén, amíg végiggondolta összes lehetőségét. Rájött, hogy nem túl sok van. Vagy együttműködik a két professzorral, és meglátják hová jutnak, vagy megint ő lesz az oka számtalan ember halálának.<br/>
<br/>
Mire ezt így letisztázta magában, egészen elálmosodott. Nem akart még felmenni a toronyba, itt legalább békében lehet.<br/>
<br/>
De, mint annyi más, ez sem tartott sokáig. Halk ajtónyikorgásra lett figyelmes. Piton lépett be rajta, hosszú, vastag köpenyben, mintha utazásra készülne.<br/>
<br/>
A professzor egyenesen a fiúhoz sétált, és leült a vele szemben lévő ágyra.<br/>
<br/>
Harry sóhajtott, és lesütötte a szemét.<br/>
<br/>
– Az igazgató küldte utánam? – kérdezte halkan.<br/>
<br/>
– Nem. Csak erre jártam – jött a visszafogott felelet. – Remélem Potter, ha legközelebb nála jársz, bocsánatot kérsz tőle.<br/>
<br/>
– Még meggondolom – morogta Harry, majd felnézett Pitonra. – Hová készül?<br/>
<br/>
A bájitalmester előredőlt, két kezével a térdére támaszkodott, úgy nézett a fiúra.<br/>
<br/>
– Hazatérek egy kis időre.<br/>
<br/>
Harry erre kérdőn felhúzta a szemöldökét.<br/>
<br/>
– Miattam?<br/>
<br/>
– Többek között.<br/>
<br/>
Harry igazán morbidnak tartotta, hogy ott ülnek a gyengélkedőn, egymással szemben, és kérdezz-feleleket játszanak egymással.<br/>
<br/>
– Elmondani, hogy megvan minden idők legnagyobb mágusa? – gúnyolódott, bár ő ezt egyáltalán nem tartotta viccesnek.<br/>
<br/>
– Lényegében… bár biztos vagyok benne, hogy a hír futótűzként terjed. Nos, ezért akartam indulás előtt beszélni veled, mert a te választásod határozza meg a jövőt. Ha vállalod, hogy megiszod a bájitalt, akkor minél előbb haza kell térned valós otthonodba, hogy ezzel is elősegítsük az emlékezést. Ha úgy gondolod, nemet mondasz, akkor emlékeztetnem kell téged, hogy elég sok halálfaló utód ült ma a lelátón.<br/>
<br/>
Harry lemondóan megrázta a fejét.<br/>
<br/>
– Arra céloz, hogy Voldemort egészen biztosan tudomást fog szerezni a dologról, és nem haboz majd elkapni? – kérdezte szomorúan. – Pedig ha én tényleg halhatatlan vagyok, akkor nem sok kárt tehetne bennem…<br/>
<br/>
A bájitalmester felhúzta a szemöldökét.<br/>
<br/>
– Attól, hogy nem tud megölni, még rengeteg kínzási módszert ismer. Erre példa az az átok, aminek jelenleg is a hatása alatt vagy. Halhatatlanság ide vagy oda, az emberi test törékeny.<br/>
<br/>
Harry némán ült, és a padlót figyelte. Itt ült legutáltabb tanára társaságában, aki valamiféle mese szerint az ő házastársa. Ez több mint bizarr.<br/>
<br/>
– Ha úgy döntök, hogy belemegyek ebbe az egészbe – kérdezte óvatosan –, akkor megint egyedül kell majd szembeszállnom vele?<br/>
<br/>
Ekkor tekintete újra visszatért tanára arcára, és mintha fájdalmat látott volna átsuhanni rajta.<br/>
<br/>
– Most nem úgy lesz – jelentette ki a férfi zárkózottan. – Ám bárhogy is döntesz, itt nem sokáig leszel biztonságban. Legkésőbb holnap el kell menned az iskolából. Biztosak vagyunk benne, hogy mihelyt a Sötét Nagyúr meghallja a legújabb fejleményeket, azonnal megtámadja majd az iskolát, amennyiben te még itt vagy.<br/>
<br/>
– Dursleyékhez?<br/>
<br/>
Piton bólintott, amit újabb hosszú csend követett.<br/>
<br/>
– Akkor nincs választásom – sóhajtott Harry.<br/>
<br/>
– Sajnos, nem is igen volt.<br/>
<br/>
– Kérdezhetek valamit?<br/>
<br/>
– Igen.<br/>
<br/>
– Örül, hogy megtalált engem? – mondta ki a kérdést gondolkodás nélkül. Piton azonban, várakozásával ellentétben, nem csattant fel.<br/>
<br/>
– Elég vegyesek most az érzelmeim, Potter – hangzott a válasz. – Jelenleg akkor lennék a legnyugodtabb, ha biztonságban tudhatnálak téged is, és az iskolát is.<br/>
<br/>
Harry nagyot nyelt, hogy megpróbálja a torkában lévő gombóc ellenére kinyögni azt a mondatot, ami meghatározza a jövőjét.<br/>
<br/>
– Rendben van, hazatérek magával.<br/>
<br/>
Tanára biccentett, felállt, majd az ajtóhoz lépett. Ott megtorpant, és visszafordult.<br/>
<br/>
– Holnap este hatkor találkozunk a Roxfort kapujánál. Addigra pakolj össze mindent, amit hozni szeretnél. Azt gondolom felesleges mondanom, hogy egyedül kell jönnöd, senkit sem hozhatsz magaddal.<br/>
<br/>
– Értem… és… uram… – szólt utána Harry, mikor a férfi már az ajtót nyitotta. – Hogy hívják azt a helyet, ahová <em>haza</em>térünk? – kérdezte kíváncsian.<br/>
<br/>
A Bájitalok Mestere kissé elhúzta a száját, ami tőle akár egy igen szomorú mosolynak is beillett.<br/>
<br/>
– Avalon.<br/>
</p>
<p></p><center>
  <p>
    <b>@~&gt;~</b>
  </p>
</center>
  </div>
  