
  <div class="userstuff module" role="article">
    <h3 class="landmark heading" id="work">Chapter Text</h3>
    <p>– És hogy teljesen őszinte legyek, számomra egy életre elég bonyodalom volt ez– mondta Harry.</p><p><em>A háború véget ért,</em> gondoltam, és hirtelen átjárt egyfajta megkönnyebbültség, amit évek óta nem éreztem. A legjobb barátaimhoz fordultam, Harryhez és Ronhoz, akik mellettem álltak az igazgatói irodában.</p><p>– Oh, Harry, végre tényleg vége van, ugye? – mondtam boldogan Harrynek, és a legnagyobb öleléssel jutalmaztam, ami tőlem telt, mielőtt Ronhoz fordultam és őt is megöleltem. És ott álltunk, mosolyogva és kimerülten, hagyva, hogy a nyugalom átjárjon bennünket, amikor Dumbledore megköszörülte a torkát.</p><p>Felpillantottam az idős mágus portréjára, eltűnődve azon, hogy vajon ismét gratulálni fog-e nekünk, vagy átad valamiféle bölcsességet, ami segíthet felújítani a világunkat, most, hogy a háborúnak vége volt.</p><p>De ehelyett így szólt: – Azon  tűnődtem, hogy valamelyikőtök hajlandó volna-e még egy rövid ideig bonyolítani az életét.</p><p>– Elnézést? – szólalt meg Ron – Harry épp csak megölte Tudjuk Kit. Mégis mi más maradt? – Jómagam is ezen töprengtem. Elpusztítottuk az összes horcruxot, vagy nem? Örökre kitöröltük a létezésből a Sötét Nagyurat. Mégis mi más maradt hátra?</p><p>– Harmadikos korotokban sikerült megmentenetek egy ártatlan férfi életét. Abban reménykedem, hogy talán hajlandóak volnátok megmenteni még férfit, aki nem érdemelte meg ma éjszaka a halált – mondta Dumbledore elkomolyodva.</p><p>– Fred? – kérdezte Ron, és a kék szemei reménykedve felcsillantak. </p><p>– Nem, Mr. Weasley, attól tartok, hogy nem – mondta elszomorodva Dumbledore –Habár azt kívánom, bár mondhatnék mást.</p><p>– Piton – szólalt meg ekkor Harry, a zöld szemeivel meredten bámulva a merengőre.</p><p>– Igen, Harry, Piton professzor – mondta Dumbledore egy bólintás kíséretében. </p><p>Ekkor hirtelen eszembe jutott a haldokló férfi a Szellemszálláson. Alig néhány órája történt, de mégis egy élettartamnyi távlatnak tűnt. Akkor még én is azt gondoltam, hogy áruló, miközben elővarázsoltam Harrynek egy aprócska fiolát, hogy összegyűjtse az emlékeit, és azon tűnődtem, hogy mégis a világon mi olyan van, amit esetleg közölni szeretne velünk. De volt valami azokban a sötét íriszekben, ahogy ott feküdt, fuldokolva és haldokolva, ami azt sugallta nekem, hogy talán tévedtem vele kapcsolatban. Harry, természetesen, alátámasztotta a gyanúmat, mielőtt felrohantunk volna az igazgatói irodába, de nem gondoltam, hogy a megmentése lehetőség. Hiszen meghalt, nem igaz?</p><p>– De ő meghalt, professzor, láttuk őt meghalni – mondtam Dumbledore-nak, elhatározva, hogy szót adok az aggodalmaimnak – Ha visszamegyünk és megpróbáljuk megmenteni őt... ez nem zavarná össze az időt?</p><p>Nem akármilyen előadást kaptam harmadikos koromban, mielőtt megkaptam volna az időnyerőt, arról, hogy milyen következményekkel járhat, ha valaki játszadozik az idővel. Ezek szigorú szabályok voltak. Az idő nem olyan dolog, amivel szabad szórakozni; nagyon rá tud cseszni az ember, ha nem elég óvatos. Néha visszaemlékeztem arra, amit harmadikban tettünk, és azt gondoltam, hogy örültek és naivak voltunk, de aztán végül is arra is Dumbledore vett rá bennünket.</p><p>– Azt gondolod, hogy láttad őt meghalni, igaz? – mondta Dumbledore csillogó szemekkel.</p><p>– Úgy érti, hogy még mindig él? – kérdezte Harry reménykedő tekintettel.</p><p>– Az rajtatok áll – mondta Dumbledore.</p><p>– Menjünk – mondta határozottan Harry, majd rám és Ronra pillantott.</p><p>– Nem – mondtam keményen. A puzzle darabkák kezdtek összeállni a fejemben, ahogy gyakran tették. Nekem kellett mennem, nem igaz? Dumbledore azt mondta, hogy <em>egyikünk,</em> és  én voltam az egyetlen, aki senkinek sem hiányozna, ha valami balul sülne el.</p><p>– Hermionénak igaza van, Harry – mondta Ron – Pitonért nem éri meg.</p><p>Harry ekkor, az azonnali elutasításom miatt, ledöbbenten nézett rám.</p><p>– Nem hallottad, hogy mit mondott nekünk Harry? Piton ér ennyit, Ronald! – mondtam dühösen – És nem így értettem, amit mondtam!</p><p>– Hogy értetted, Hermione? – kérdezte Harry, még mielőtt Ron elkezdett volna vitázni.</p><p>– Úgy értettem, hogy egyedül megyek – mondtam, majd mindkettőjükre ránéztem.</p><p>– De Hermione, nem teheted – mondta Harry, majd megrázta a fejét.</p><p>– De megtehetem, Harry! Nektek pihennetek kell, és az emberek kiakadnának, ha megtudnák, hogy eltűntetek – mondtam szigorúan, a legjobb „ne kérdőjelezz meg” hangomat használva. Nincs olyan Isten, hogy Molly Weasley életben hagyna engem, ha megtudná, hogy hagytam, hogy Harry és Ron ilyen hamar belekeveredjenek egy újabb kalandba az előző után; épp elég rossz volt neki az, hogy elveszítette Fredet ebben az átkozott háborúban.</p><p>– Akkor veled megyek – mondta Ron – És megmentjük Fredet is!</p><p>– Nem, Ron – mondtam – Tudom, hogy fáj, nekem is fáj, de nem menthetjük meg Fredet. Mindannyian ott voltunk amikor az a robbanás bekövetkezett. Egyszerűen csak lehetetlen küldetés volna. És a családod mellett kell maradnod, Ron! – Némán ösztönöztem, hogy most az egyszer ne vitatkozzon velem. Csodával határos mód úgy tűnt, hogy megértette az üzenetet, amikor nem hallottam egyetlen dühös választ sem.  Ehelyett a kék szemeiben rendkívüli szomorúság jelent meg, ahogy bámult rám.</p><p>– Nem értem – mondta – Miért kell egyedül menned?</p><p>Ahogy mindig, úgy tűnt, hogy el kellett magyaráznom a dolgokat az én fiúimnak.</p><p>– Van értelme, hogy én menjek. Tudom, hogy hogy működik az időnyerő és nincs családom, akikhez hazatérjek. Ne nézz rám így Harry, tudom, hogy neked sincs, de neked ott vannak a Weasleyk, és Dumbledore professzor azt mondta, hogy csak egyikünk menjen – fejeztem be. <em>Én vagyok a legtapasztaltabb és a legfeláldozhatóbb</em>, gondoltam.</p><p>– Ő... micsoda? – kérdezte Ron zavarodva. Sóhajtottam, azon tűnődve milliomodjára, hogy tényleg csak én figyelek, és közben láttam, hogy felettem Dumbledore jóváhagyóan bólintott.</p><p>– Igen, csak egyikőtök mehet – mondta Dumbledore – És egyetértek abban, hogy Miss Granger a legjobb választás erre a küldetésre.</p><p><em>Megmondtam</em>, gondoltam.</p><p>– Még mindig nem tetszik – mondta Ron – Te is ugyanúgy megérdemelsz egy szünetet, mint mi.</p><p>– Megértem, Ron, csak még nem most rögtön – mondtam szigorúan. Biztos nem vett sok időt igénybe. Piton professzor maximum néhány órája lehetett halott. Nem tarthatott olyan sokáig, főleg, ha ez azt jelentette, hogy megmenthetem az életét.</p><p>– Különben is – adtam hangot a következő gondolatomnak – Ha valahogy elcseszem, és Piton professzor meghal, a legrosszabb ami történhet, hogy visszakerülök ide. <em>– Vagy megöletem magam, de ezt jobb, ha nem említem meg nekik.</em></p><p>– Nem fogod elcseszni, Hermione, az nem jellemző rád – mondta Ron, és nem tehettem róla, de elpirultam a belém vetett bizalmán – Meg tudod csinálni!</p><p>– Köszönöm, Hermione, én... – mondta Harry. Összetörtnek tűnt. Megöleltem, hogy ne tudja befejezni a gondolatát. Tudtam, hogy nehezére esett elengedni engem; hiszen hozzászokott, hogy ő volt a vezető az ilyen helyzetekben... de ezúttal Hermione lesz a hős, nem Harry.</p><p>– Jól leszek, Harry. Kérlek, ne érezd magad rosszul. Szeretném megtenni. Meg tudom csinálni! – mondtam, próbálva ezzel biztatni őt. Legalább tudtam, hogy Dumbledore-ra hallgat.</p><p>– Miss Granger, talál egy időnyerőt a rejtett rekeszben, a jobb felső fiókban. Le van zárva – mondta Dumbledore.</p><p>Úgy tűnt, hogy nem volt idő várni, szóval követtem az utasításait. Odamentem az íróasztalhoz, majd a fiókra suhintottam egyet a pálcámmal. Kipattant és odabent egy teljesen normális fiók fogadott, megtöltve tekercsekkel, pennákkal és tintás üvegcsékkel. Kivettem a kupac írószert, és az íróasztalra tettem, de csak lapos deszka fogadott, biztos voltam benne, hogy semmi sem nézett ki úgy, mint ami alatt titkos rekesz lapulhatott. Gyors gondolkozás után ráolvastam egy kimutató- és egy nyitóbűbájt a fiókra, ami gyors sikerhez vezetett, és örömmel töltött el a látvány, ahogy a sötét fa elolvadt, felfedve egy fekete, bársony dobozt. Kihúztam a fiókból és kinyitottam, és a szemem elé került egy aranyszínű időnyerő, ami úgy nézett ki, mint amit harmadikban használtam. Azt gondoltam, hogy mindegyik megsemmisült a Rejtély- és Misztériumügyi Főosztályon való repülésünk során, de talán Dumbledore elrejtette ezt B terv gyanánt. És ekkor ott álltam, készen arra, hogy megvalósítsam a tervét.</p><p>– Ez egy kicsivel másabb. Rá fog jönni, ha jobban szemügyre veszi, Miss Granger – mondta Dumbledore, szóval megvizsgáltam az aranytárcsákat és az apró homokórát, és rájöttem, hogy tényleg volt különbség. A homok, ami megtöltötte az órát, sötét zöld volt, és a széleken lévő rúnák sem voltak ugyanazok, mint a régi időnyerőmön. Rászántam egy kis időt, hogy lefordítsam őket.</p><p>– Uram, ez nem órákat, hanem hónapokat képes visszamenni? – kérdeztem eldöbbenve. Ez nem stimmelhetett, nem? Piton csak három órája halt meg, és szigorúan megmondták harmadikban, hogy...</p><p>– De uram – tettem szóvá ismét az aggodalmaimat – Nekem azt mondták, hogy maximum öt órát lehet utazni az időben anélkül, hogy kárt tennénk magunkban.</p><p>– Normális körülmények között, egy normális időnyerővel, ez így igaz – mondta Dumbledore azzal a csillogással a tekintetében, ami akkor volt rá jellemző, amikor olyasmit tudott, amit mások nem. Istenem, milyen gyakran kívántam, hogy feleakkora agyi kapacitásom legyen, mint ennek a varázslónak.</p><p>– De ez nem egy normális helyzet, vagy normális időnyerő – mondtam, követve a férfi gondolatmenetét, aztán elhallgattam, amikor rájöttem, hogy fogalmam sem volt róla, hogy miért kell visszamennem egy hónapot... vagy hónapokról volt szó?</p><p>– Milyen messzire kell visszautaznom? – kérdeztem a portrétól.</p><p>– Azt hiszem, hogy nyolc hónap elegendő lesz – mondta Dumbledore, és nem bírtam megállni, hogy ne hökkenjek meg.</p><p>– Nyolc hónap? Hermione, nem teheted! – üvöltötte felém fordulva Ron. Megragadta a karom, mintha azzal megállíthatott volna.</p><p>– Dumbledore professzor, kérem magyarázza el – kérte aggódva Harry. Tudtam, hogy Harry megbízott az idős varázslóban, és én is próbáltam bízni benne, amennyire csak bírtam, a tudat ellenére, hogy újra át kellett élnem azt a nyolc hónapot, hogy megmenthessem Perselus Pitont.</p><p>– Ez nem egy egyszerű szöktetés forgatókönyv, mint ami Sirius és Csikócsőr esetében volt – mondta nyugodtan Dumbledore – Tervekre lesz szükséged, Hermione, és Perselust sem lesz egyszerű más irányba terelni, vagy elérni, hogy megbízzon benned.</p><p>Bólintottam. Igaza volt, természetesen. Nem úgy volt, hogy egyszerűen beronthattam és magammal ragadhattam Pitont, mielőtt Voldemort megöli a Szellemszálláson. Ezzel csak azt értem volna el, hogy nagy eséllyel én is meghalok,vagy akár Voldemort győzelmét segítettem volna elő. Találnom kellett egy megoldást arra, hogy Piton meghaljon anélkül, hogy ténylegesen meghalna.  </p><p>Hirtelen, nem voltam biztos abban, hogy a nyolc hónap tényleg olyan hosszú idő lett volna.</p><p>– Nem kell emlékeztetnelek rá, Miss Granger, hogy senki sem tudhat róla, hogy visszamentél, és senki, még Piton professzor sem, tudhat a horcrux hajtóvadászatról, mivel ez nagy veszélybe sodorná Mr. Pottert és Mr. Weasleyt. Rejtve kell maradnod,  Perseluson kívül – mondta komolyan Dumbledore – A múltat nem változtathatjuk meg, Miss Granger. Az emlékeidnek meg kell maradniuk, vagy attól tartok, nem tudom garantálni a pozitív végkifejletet. </p><p>– Megértettem, uram – mondtam, és elkezdtem felidézni az emlékeimet Piton haláláról, akármilyen szörnyűek is voltak. Muszáj volt átnéznem őket újra... de legalább legközelebb túléli, igaz?</p><p>– Tényleg meg teszed ezt, Hermione? – kérdezte Harry, visszarángatva ezzel a jelenbe.</p><p>– Igen – ismertem be egy sóhajtás kíséretében – Ha tényleg megtette mindazt, amit meséltél, akkor megérdemel egy esélyt, nem gondolod?</p><p>– Igazad van – mondta Harry – Határozottan megérdemel egy esélyt.</p><p>– Muszáj most rögtön menned? – kérdezte Ron. Rémültnek tűnt, és a kezével még mindig szorította a karomat. Felnéztem Dumbledore-ra, hogy biztosra menjek, de a tempó amivel nekem adta az időnyerőt... volt egy olyan érzésem, hogy tudtam, mit fog válaszolni.</p><p>– Az idő a kulcs, ahogy mondják, amikor egy élet forog kockán – mondta a varázsló.</p><p>A nyakamba vettem az aranyláncot, és egy furcsán ismerős érzés járt át közben. Az időnyerő rásimult a taláromra, és odafordultam Ronhoz, hogy megöleljem és arcon csókoljam.</p><p>– Hamarosan találkozunk, Ron, ígérem – mondtam.</p><p>– Tedd ezt el – mondta Harry, átadva a láthatatlanná tévő köpenyét – Csak ígérd meg, hogy visszaadod.</p><p>– Ígérem – mondtam, és megértettem, hogy ez alatt azt is értette, hogy „ígérd meg, hogy visszajössz”.</p><p>– Uram, volna még egy kérdésem – mondtam, és Dumbledore-ra pillantottam, aki válasz helyett bólintott – Hogyan kellene elérnem, hogy úgy tűnjön, Piton professzor meghalt, anélkül, hogy ténylegesen meghalna?</p><p>Dumbledore kuncogott.</p><p>– Ezt Perselus fogja megválaszolni – mondta egyszerűen. Nos, csak reméltem, hogy igaza lesz. Úgy sejtettem, ha nem, akkor volt rá nyolc hónapom, hogy kitaláljak valamit.</p><p>– Hát akkor, azt hiszem, ennyi – mondtam, majd elraktam a zsebembe a láthatatlanná tévő köpenyt karöltve a pálcámmal és a horgolt táskámmal. A két legjobb barátomra néztem, és hirtelen nem akartam otthagyni őket, de kényszerítettem magam, hogy magabiztosan rájuk bólintsak, miközben a kezembe vettem az időnyerőt.</p><p>– Úgy vélem, talán szeretne átmenni a másik szobába, hogy elkerülje a kellemetlen találkozásokat – mondta Dumbledore, mielőtt meg tudtam volna forgatni a homokórát – A könyvespolcnál, Miss Granger.</p><p>Az íróasztal mögötti könyvespolchoz fordítottam a fejemet és ott volt: az ajtó, amit korábban soha nem vettem észre, hogy ott van. Óvatosan el volt rejtve egy bűbájjal, hogy beolvadjon a körülötte lévő polcok közé.</p><p>– Nyolc fordítás, Miss Granger – mondta Dumbledore.</p><p>– Még az előtt visszatérek, hogy észrevennétek, hogy elmentem – mondtam, és megöleltem utoljára a barátaimat, próbálva figyelmen kívül hagyni a kétségbeesett arckifejezésüket.</p><p>– Sok szerencsét, Hermione – mondta szomorúan Ron, miközben figyelte, ahogy megközelítem az ajtót.</p><p>– Vigyázz magadra, Hermione – mondta Harry.</p><p>– Úgy lesz – mondtam, majd kinyitottam az ajtót. Mögötte egy újabb csigalépcső fogadott, hasonló, mint amelyik az igazgatói irodába vezetett. Ráléptem az első lépcsőfokra és éreztem, ahogy tekervényesen megmozdult felfelé, távolabb a barátaimtól, a többiektől, újabb hosszú, nyolc hónapra.</p><p><em>Meg tudod ezt csinálni, Hermione</em>, mondtam magamnak.</p><p>A lépcsősor tetején egy tömör mahagóni ajtó állt, amibe belefaragták a Roxfort címerét, amit kinyitva a szemem elé tárult egy szoba, amiről rögtön tudtam, hogy Pitoné volt: a sötét zöld kanapék, amik a kőből készült kandallót, szegélyezték és az apró bájitallabor, ami az egyik sarokban volt felállítva. Volt még két másik ajtó a szobában, amiről csak sejthettem, hogy a fürdőbe és a hálószobába vezettek, de nem bajlódtam vele, hogy meg is nézzem.</p><p>
  <em>Az idő a kulcs, amikor egy élet forog kockán.<strong>  </strong></em>
</p><p>Vettem egy mély levegőt és elemeltem a taláromtól az időnyerőt. Fogalmam sem volt róla, hogy mire számítsak, de tudtam, hogy mit kellett tennem: Perselus Piton nem hallhatott meg.</p><p>Megforgattam nyolcszor az időnyerőt.</p>
  </div>
  