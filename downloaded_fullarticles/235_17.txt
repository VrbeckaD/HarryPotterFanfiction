
  <div class="userstuff module" role="article">
    <h3 class="landmark heading" id="work">Chapter Text</h3>
    <p align="justify">– Mit csinálsz, Luna? – kérdezte Hermione, mikor meglátta barátját, aki a könyvtár elrejtett szegeltében varázsolni próbált.</p><p align="justify">– Én csak próbálok megtanulni egy új varázsigét. A leírás alapján egyszerűnek tűnt, de nekem nem megy.</p><p align="justify">Hermione szemügyre vette az asztalra terített könyvet:  <em>Haszontalan, trükkös és mókás bűbájok. </em>A nyitott oldal tele volt egy sor egyszerű varázslattal, amikből a legtöbb nem pont úgy működött, ahogy az ember elsőre gondolná. Volt például egy olyan, aminek a hatására a leírás alapján az ember képes átlátni a falakon, de valójában semmi mást nem csinál, mint egy hatalmas lyukat robbant a legközelebbi falba.  Voltak viszont jóval ártalmatlanabb, de hasonlóan átverős varázsigék is. Bizonyára Luna is egy ilyennel bajlódott.</p><p align="justify">– Melyiket próbáltad? – kérdezte Hermione.</p><p align="justify">– Ezt itt! - mutatta Luna – Az ölelésbűbájt.</p><p align="justify">Hermione elolvasta az utasítást, amiben egyértelműen azt monda a szerző, hogy a varázslat hatására egy ölelés fogja érni a végrehajtóját, de azt már nem mondta, hogy közvetlenül maga a varázslat lesz az ami ezt megteszi. Hirtelen megértette, hogy mi ebben a trükk, és hogy mi volt az a furcsa érzés, ami korábban arra késztette, hogy benézzen a leghátsó polc mögé, ahol Luna rejtőzött.</p><p align="justify">– Tudok neked ebben segíteni – mondta kuncogva.</p><p align="justify">– Segítesz nekem megtanulni? – csillant fel Luna szeme.</p><p align="justify">– Dehogyis! – kiáltott Hermione, majd szorosan a karjaiba zárta.</p>
  </div>
  