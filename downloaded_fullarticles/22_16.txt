
  <div class="userstuff module" role="article">
    <h3 class="landmark heading" id="work">Chapter Text</h3>
    <p align="left">Widział ciemność. Ciemność, która kojarzyła mu się z dzieciństwem. Wspomnienia ucieczki w najczarniejszy kąt pokoju odżyły. Pamiętał jak to próbował schronić się przed światem i przed ojcem, ale każda z tych prób nie była zbyt zadowalająca.</p><p>Nie dało się przecież uciec przed własnym życiem. Tyle przynajmniej nauczył się Draco, kiedy różdżka Lucjusza celowała w jego stronę, kiedy matka kuliła się i szlochała, złorzecząc na wszystkich, kiedy Czarny Pan torturował kolejnych czarodziejów...</p><p>Niegdyś to wszystko wprawiało go w trwogę, każde wspomnienie zadawało niewyobrażalny ból, gorszy nawet od rzuconego Cruciatusa. Z czasem jednak się pogodził ze swoim losem i zrozumiał, że nie tylko on miał przyjemność uczestniczyć w wojnie i być przez nią napiętnowany. </p><p>Było tyle osób, o których nie miał pojęcia...</p><p>To wcale jednak nie znaczyło, że Draco Malfoy zamieniłby się z nimi miejscami. Nie, nadal pozostawał do szpiku kości sobą i jeżeli Voldemort go nie złamał, to już nikomu się to nie uda.</p><p>Bowiem każdy Malfoy miał swoją cholerną dumę. Swoje pieprzone dziedzictwo.</p><p>Gdy pięść uderzyła w jego twarz, blondyn roześmiał się histerycznie.</p><p>***</p><p>Harry przebywał właśnie w małym, acz niezwykle gustownie urządzonym salonie.</p><p>Światło w pomieszczeniu było niesamowicie intensywne, przez co tym bardziej mógł podziwiać ruchome obrazy wiszące na ścianach, książki w grubych oprawach posegregowane na półkach, czy też piękne lilie, wijące się w doniczkach. Do tego kominek także wywierał ogromne wrażenie, z tego względu, że był cały biały i kontrastował z czarno-szarymi ścianami.</p><p>Niemniej mężczyzna nie zwracał na to wszystko żadnej uwagi, ponieważ w tej chwili tylko jedna rzecz go interesowała. Mianowicie słowa, które właśnie padły z ust przyjaciela.</p><p>— Co powiedziałeś? — zapytał raz jeszcze, marszcząc brwi i jednocześnie poprawiając się na skórzanym fotelu. Teraz zaczynał rozumieć, czemu Ron i Hermiona nie usiedli, a stali naprzeciwko niego z nieszczerymi uśmiechami.</p><p>— To co słyszałeś, Harry — Kobieta uprzedziła męża, mimowolnie kładąc dłoń na jego barku i tym samym dodając mu otuchy. — To bardzo delikatna sprawa, a ty...</p><p>— Chyba kpisz — warknął zielonooki, podrywając się do góry. — Jeśli myślisz, że ja...</p><p>— Stary, spokojnie — zaoponował Ron. Jego głos przybrał delikatną barwę, niemniej i tak słychać w nim było lekkie zdenerwowanie. Widocznie nie tylko Harry'ego ta cała sprawa zaczynała przerastać. — Powiedziałem jedynie, że Narcyza Malfoy prosiła cię o przysługę... i powinieneś tego wysłuchać.</p><p>— Nie chcę mieć do czynienia z Malfoyami, owszem, zawarliśmy cichy rozejm, ale nigdy nie mówiłem, że będę utrzymywał z nimi jakiekolwiek kontakty...</p><p>Po tych słowach skierował się w stronę drzwi wyjściowych. Chociaż równie dobrze mógłby się aportować z powrotem do domu i prawdę mówiąc, nie wiedział czemu tego nie zrobił.</p><p>Gdy chciał nacisnąć na klamkę, dobiegł go zdesperowany szept Hermiony:</p><p>— Malfoy został porwany, Harry.</p><p>W tym momencie ręka Pottera zastygła, stał tak chwilę, by jednak opuścić ją bezwładnie i z cichym westchnieniem odwrócił się z powrotem do przyjaciół.</p><p>— O co chodzi? — Obrał rzeczowy ton głosu, wiedząc, że nie ma znaczenia czy lubi Malfoya, czy też nie. Liczyło się tylko to, iż był wyszkolonym Aurorem, a pomoc w takich wypadkach należała się każdemu.</p><p>— Śmierciożercy go dopadli, Narcyza błaga byś go wytropił — oświadczył Ron, a Harry dojrzał w jego oczach niemą prośbę.</p><p>Sprawa w istocie nie przedstawiała się zbyt dobrze, osądził z westchnieniem.</p><p>***</p><p>Narcyza Malfoy była doprawdy zniewalającą kobietą. Nawet Harry Potter musiał to przyznać, patrząc jak sunie w pięknej sukni po krętych schodach, by w końcu stanąć tuż przed nim z wysoko uniesioną głową.</p><p>Możliwe, że była zmęczona, ale nie dała po sobie tego poznać. Jedynie lekkie zmarszczki wydawały się ostrzejsze, niż zazwyczaj.</p><p>— Witam, panie Potter — przywitała się oschle, po czym wyminęła go i Harry, nie mając zresztą wyboru, udał się za nią do stołu.</p><p>Usiedli naprzeciwko siebie, oboje nie spuszczając wzroku z tego drugiego.</p><p>Harry odchrząknął, przerywając powstałą ciszę, gdy ta zrobiła się aż nabyt niekomfortowa.</p><p>— Może mogłaby pani przejść do sedna tego spotkania? Przecież oboje wiemy, że jest to czysto—biznesowa sprawa — zaczął Harry chłodno.</p><p>Narcyza zaśmiała się perliście na jego słowa, choć oczy nadal pozostały stalowe i bez ciena radości.</p><p>— Czysto—biznesowa, powiadasz? — zakpiła. — Nie określiłabym tak porwania własnego dziecka... zresztą myślałam, że już został pan, panie Potter, dokładnie doinformowany przez Ronalda o zaistniałej sytuacji. Czyżbym się pomyliła?</p><p>Harry zignorował prześmiewczy ton Narcyzy, nie dając się sprowokować. Sucho zaś wyjaśnił:</p><p>— Oczywiście, Ron opowiedział, co się stało, ale prosiłem by zrobił to nad wyraz ogólnikowo, żeby pani mogła mi to osobiście zrelacjonować, aby uniknąć jakiś drobnych przeinaczeń. Nie lubię takich komplikacji.</p><p>Chciał jeszcze dodać, że nie lubił również zadufanych w sobie osób, ale w porę ugryzł się w język. Coś czuł, że kłótnia z Narcyzą mogła być zadzwiająco nieprzyjemną sprawą.</p><p>— No cóż... w takim razie zrobię to najlepiej jak potrafię — zdecydowała kobieta ku ogromnemu zdziwieniu Harry'ego. Nie sądził, że uda mu się tak szybko wyciągnąć z niej jakieś informacje, ale widocznie pani Malfoy była zdeterminowana, by jak najszybciej znaleźć syna.</p><p>— To stało się trzy dni temu — zaczęła. Wzrok jej podążył na przeciwległą ścianę, jakby tam mogła ujrzeć naprawdę obrazy z przeszłości. — Draco miał się u mnie zjawić, z tego względu, że obchodziłam urodziny. Byliśmy umówieni na osiemnastą. Oczywiście zjawił się... Musi pan wiedzieć, panie Potter, że na Malfoy Manor są nałożone liczne zaklęcia ochronne, które uniemożliwiają jakiekolwiek wejście do środka, a jednak... jednak, gdy ktoś się u nas zjawia, na sekundę lub dwie, nim się teleportuje, muszą zostać wyłączone. Ta niedogodność pojawiła się wraz ze śmiercią Lucjusza i doprawdy nie wiem, czym jest spowodowane, ale one rzeczywiście istnieją...</p><p>— Rozumiem, że ktoś jeszcze musiał się o tym dowiedzieć? — wtrącił Harry, gdy Narcyza na chwilę przerwała.</p><p>Skinęła głową i orzekła z niesmakiem:</p><p>— Na to wygląda. Powiedziałabym, że mam wokół siebie tylko zaufanych ludzi, ale nawet ja nie jestem na tyle głupia.</p><p>Cóż, gdyby Harry'ego ktoś zapytał, to musiałby przyznać, że Narcyza w ogóle nie była głupia, a raczej cholernie intelignetna.</p><p>Niemniej teraz potulnie milczał, aż dźwięczny głos Narcyzy powtórnie rozbrzmiał w pomieszczeniu.</p><p>— Jak się domyślasz, albo już wiesz, Draco nie przybył sam... Trzech zakapturzonych postaci wylądowało razem z nim w moim holu i nim cokolwiek zdążyłam zrobić, zabrali go... mój biedny synek — wyszeptała, a Harry się wzdrygnął.</p><p>— Pytanie zasadnicze brzmi, czego chcą? Przysłali jakieś prośby, rozkazy? Pogróżki?</p><p>Narcyza zaprzeczyła ruchem głowy.</p><p>— Jedyne czego mogą pragnąć od mojego syna to zemsty. Zemsty za to, że ciebie wtedy nie zabił, panie Potter.</p><p>Wspomnienia z poprzedniej wizyty w tym miejscu zalały jego umysł. Pamiętał, jak to modlił się, by Malfoy chociaż raz nie okazał się aż takim gnojem i go nie wydał. W tamtej chwili wydawało się to irracjonalne, żeby coś takiego mogło się zdarzyć... przecież Malfoy wiedział, kim był i z pewnością za chwilę padnie imię Harry'ego...</p><p>Lecz nic takiego się nie stało, a Malfoy okazał prawdzie człowieczeństwo.</p><p>Nagle wyrwał się z sideł przeszłości i skierował ponownie spojrzenie na kobietę.</p><p>— Czyżbym miał czuć się winny? — zakpił.</p><p>Narcyza machnęła ręką.</p><p>— Na Salazara, oczywiście, że nie... Wbrew pozorom nie uważam pana za kogoś, kto powinien zniknąć z tego świata, a wręcz przeciwnie... czuję do pana wdzięczność, bo dzięki panu wojna się skończyła, zaś Czarny Pan odszedł... — Lekkie nutki strachu zadźwięczały w uszach Harry'ego, przez co uświadomił sobie, jak bardzo Narcyza musiała się wtedy bać. Ile nocy pewnie przepłakała i modlitw odmówiła...</p><p>Ale czy Narcyza Malfoy w istocie, by tak na to wszystko reagowała? Wątpię, stwierdził po namyśle. Raczej nie uroniłaby żadnej łzy, zacisnęłaby zęby i szła dalej, walcząc o każdy kolejny dzień dla siebie oraz Draco.</p><p>— Pani także się do tego przyczyniła — oznajmił swobodnie Harry, w pewnym sensie dziękując za jej odwagę, gdy orzekła, że Chłopiec, Który Przeżył leży teraz martwy.</p><p>— Ten fakt jest obecnie bez znaczenia, przejdźmy raczej do głównego problemu... Draco zniknął dokładnie o osiemnastej pięć, pamiętam, bo akurat wtedy zerknęłam na zegar wiszący w holu — przypomniała, jakby Harry zapomniał o tym fakcie.</p><p>— Trzy dni to sporo czasu... — Harry zmrużył oczy, mentalnie przygotowując się na ostateczne pytanie. — Skąd więc może mieć pani pewność, że Draco żyje?</p><p>— Bo jestem jego matką, panie Potter.</p><p>Może nikt inny nie wziąłby tych słów sobie do serca, ale Harry Potter wiedział, że instynkt i niezawodny, bystry umysł Narcyzy Malfoy były lepszym dowodem, niż cokolwiek innego. Dlatego właśnie powstał z zadowolonym błyskiem w oku.</p><p>— Dobrze, podejmę się tego — zdecydował bez cienia wahania.</p>
  </div>
  