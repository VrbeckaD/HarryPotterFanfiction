
  <div class="userstuff module" role="article">
    <h3 class="landmark heading" id="work">Chapter Text</h3>
    <p>La serpe e il grifone<br/> <br/> </p><p>Draco si guardò allo specchio, osservò i propri capelli lisci e si morse l’interno della guancia.</p><p>“A furia di frequentare quell’idiota rischiano di diventare disordinati” si lamentò. Strinse con la mano il manico del bastone e si voltò. Avanzò con una serie di passi cadenzati ed espirò dalle narici. Raggiunse la porta sentendo qualcuno bussare. La aprì e si spostò di lato facendo entrare l’auror. Osservò i suoi capelli neri scompigliati e assottigliò gli occhi. Chiuse la porta e sbatté il bastone per terra.</p><p>“Potter tu devi capire una cosa semplice, che persino un neonato riuscirebbe a comprendere” ringhiò. Harry sbadigliò e si passò l’indice sotto l’occhio.</p><p>“Ossia?” farfugliò. Si lasciò cadere sul divano affondandoci. Draco lo raggiunse, sentì una fitta al petto guardando i tagli sul viso del compagno. Si sedette accanto a lui e gli prese tra le dita una ciocca di capelli sporca di fango.</p><p>“Pettinarsi” brontolò. Harry ridacchiò, si piegò e gli appoggiò la testa sulle gambe.</p><p>“Vuoi farmi da parrucchiere?” domandò. Draco sbuffò e gli mise la mano sul capo.</p><p>“Quando la smetterai di usare termini babbani?” gli domandò. Harry chiuse gli occhi e ridacchiò.</p><p>“Quando tu la smetterai di essere petulante” lo punzecchiò. Si rilassò e si addormentò sulle gambe del Serpeverde.</p><p>“Stupido sfregiato” lo apostrofò Malfoy. Passandogli la mano tra i capelli, accarezzandogli il capo.</p>
  </div>
  