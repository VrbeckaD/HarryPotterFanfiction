
  <div class="userstuff module" role="article">
    <h3 class="landmark heading" id="work">Chapter Text</h3>
    <p align="center">Prologo</p><p>Mi occuperò di te</p><p> </p><p>Piton strinse a sé il cadavere di Lily e gemette, le lacrime gli rigarono il viso, venne scosso dai singhiozzi. Gettò indietro la testa e mugolò di dolore, venendo colto da tremiti sempre più forti. Urlò di dolore, cullandola contro il proprio petto, i capelli rossi di lei risaltavano sui vestiti neri che indossava Severus.<br/> Harry iniziò a piangere a sua volta, dimenandosi nella culla. Piton sgranò gli occhi e si voltò verso di lui, continuando a stringere il cadavere della donna.<br/> Gli occhi verdi del bambino erano liquidi e le lacrime rigavano il viso paffutello, la sua fronte era arrossata e su di essa spiccava una cicatrice a forma di saetta.<br/> Severus si alzò in piedi, oltre la finestra vedeva nel cielo brillare il marchio nero, il serpente di energia nera e verde usciva dalla bocca spalancata di un teschio.<br/> “Tu… tu sei di Lily…” biascicò. S’inginocchiò davanti alla culla e prese il bambino in braccio.</p><p>Harry smise di singhiozzare e lo guardò in viso.</p><p>Severus prese la copertina dal lettino e ce lo avvolse.<br/> “E’ morta per te” biascicò.</p><p>Harry gli strinse la maglia nera con la manina e batté un paio di volte le palpebre.<br/> “I mangiamorte, verranno a prenderti” sussurrò Severus e coprì una porzione del viso del piccolo con la copertina.</p><p>Harry gorgogliò.</p><p>Severus si mise a correre, uscì dalla stanza, scese dalle scale e sentì delle voci provenire dall’esterno della casa. Il battito cardiaco gli accelerò, superò il cadavere di James e raggiunse l’uscita di servizio. Estrasse la bacchetta, fece scattare silenziosamente la serratura e corse via. Raggiunse un vicolo e vi si nascose, stringendo a sé il bambino.<br/> “Mi occuperò io di te” bisbigliò. Chiuse gli occhi e rimase immobile, controllando anche il respiro, tenendo stretto a sé il suo protetto. Aspettò che i Mangiamorte si fossero allontanati e si smaterializzò, riapparendo oltre i confini di Hogwarts. Lanciò l’incantesimo di richiamo che aveva pattuito con Albus per le emergenze e rimase immobile, davanti ai cancelli, celato dall’oscurità.</p><p>Silente si materializzò accanto a lui e lo afferrò per un braccio, facendolo rimaterializzare nell’ufficio del preside.</p><p>“Que-questo non è possibile…” esalò Severus.</p><p>Harry era scoppiato a piangere e si dimenava tra le braccia di Piton, Fenny la fenice di Silente li osservava dal suo trespolo.</p><p>“Cosa è successo?” chiese Silente e ascoltò attentamente il suo racconto, zittendo di volta in volta i vari Presidi che, dai quadri, cercavano di prendere la parola.</p><p>Albus guardò il piccolo Harry addormentarsi tra le braccia di Severus.</p><p>“Professore, desidero occuparmi del bambino” pregò Piton.</p><p>Silente dissimulò la sua espressione sorpresa.</p><p>“Lily e James sono morti, vi prego…” lo implorò Severus.</p><p>Silente corrugò la fronte.</p><p>&lt; Sirius Black è stato da poco accusato di essere stato la causa della morte del suo migliore amico e di sua moglie. Potrebbe sembrare una scelta saggia, ma io so qual è quella giusta &gt; pensò, negando con il capo. Sospirò stancamente, chinando grave la testa.</p><p>“No, ragazzo mio. Il piccolo Harry andrà dai suoi zii. Conosci già la sorella di Lily, Petunia. Lei ha un marito e un figlio quasi dell’età di Harry…”. Iniziò a spiegare.</p><p>&lt; La traccia è l’unica protezione che questo ragazzo avrà contro Voldemort e lui è l’unico modo per sconfiggere Tom &gt; pensò.</p><p>“Ti supplico, è tutto ciò che mi resta di Lily” lo implorò Severus, stringendo a sé il piccolo e gettandosi in ginocchio, gli occhi sperduti.</p><p>“Ragazzo mio, non ti reputo incapace di occuparti del piccolo. Quando sarà il momento, sarai tu a occuparti di lui qui a scuola, ma al di fuori… ci sono forze più grandi, come l’amore di una madre. Se vuoi ti spiegherò tutto, ma per ora, conduci il bambino dove ti ho ordinato” disse Albus.</p><p>Severus obbedì, le gambe gli tremavano e la delusione dipinta sul suo viso.</p><p>Albus lo guardò uscire dal suo ufficio, superando il gargoyle e si lasciò cadere sulla sedia dietro la scrivania.</p><p>&lt; Oh, Severus, ci sono ancora molti segreti che se tu, o il bambino, doveste scoprire, porterebbero a un cambiamento che non possiamo permetterci &gt; pensò.</p>
  </div>
  