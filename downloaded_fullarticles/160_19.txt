
  <div class="userstuff module" role="article">
    <h3 class="landmark heading" id="work">Chapter Text</h3>
    <p>Merope Gaunt</p><p> </p><p>Per lui non sono mai stata altro che la brutta contadina, la figura da deridere, l’essere da maltrattare. Non ero Merope, ero la cretina che infangava con gli zoccoli dei suoi cavalli. Non ero Gaunt, la vittima di suo padre e di una casata decaduta. La disperazione ha consumato la mia magia, ma il desiderio mi sta permettendo l’ultimo incanto.</p><p>Ora sono ‘amore’ mentre la passione lo consuma. Il suo petto pallido si alza e abbassa affannosamente, mentre si rotola nel letto dove abbiamo trovato riparo.</p><p>Siamo fuggiti insieme. Sembra preda delle febbri, ma quel sorriso perso è solo per me. Farnetica parole dolcissime, ed io lo accarezzo possessiva con una mano.</p><p>Presto il mio ventre sarà rigonfio del figlio che aspetto da lui, e a quel punto sarà legato a me anche senza bisogno della pozione. Sì, la pozione d’amore che tengo nell’altra mano, in una boccettina deliziosa. Così piccola, decorata da piccoli ghirigori dorati.</p><p>Da fuori viene un forte odore di umido, causato dalla pioggia, quasi di muffa per via del luogo in cui siamo, e di grigliata. Tutte queste esalazioni si mischiano al sudore delle lenzuola dove ci rotoliamo, dandomi alla testa.</p><p>Alle volte bisogna fare pressione sulla realtà, sui sentimenti, per modellarli, ed ottenere ciò che si è sempre sognato.</p>
  </div>
  