
    <div id="chapters" role="article">
        <h3 class="landmark heading" id="work">Work Text:</h3>
          <div class="userstuff">
<p></p><div align="center">
  <p>
    <span>
      <span>
        <strong>Villa Malfoy</strong>
      </span>
    </span>
    <br/>
    <br/>
    <em> </em>
  </p>
</div><div>
  <p><em></em><span><span>«Potter?» strillò Bellatrix, e arretrò per guardarlo meglio. «Sei sicuro? Il Signore Oscuro dev'essere immediatamente informato!» Si tirò su la manica sinistra: Harry vide il Marchio Nero impresso a fuoco nel braccio e capì che stava per toccarlo, per convocare l'amato padrone...</span></span><br/>«Stavo per chiamarlo io!» esclamò Lucius, afferrando il polso di Bellatrix e impedendole di toccare il Marchio. «Lo chiamerò io, Bella, Potter è stato portato in casa mia, e si trova quindi sotto la mia autorità...»<br/>«La tua autorità!» rise lei, cercando di liberarsi dalla stretta. «Tu hai perso l'autorità insieme alla bacchetta, Lucius! Come osi? Toglimi le mani di dosso!»<br/>«Questo non ha nulla a che vedere con te, non sei stata tu a catturare il ragazzo...»<br/>«Chiedo perdono, signor Malfoy» li interruppe Greyback, «ma siamo stati noi a catturare Potter, e spetta a noi l'oro...»<br/>«L'oro!» sghignazzò Bellatrix. Era ancora in lotta con il cognato e con la mano libera cercava nella tasca la bacchetta. «Prenditi pure il tuo oro, sudicio avvoltoio, a me non serve l'oro! Io cerco solo l'onore della sua... della...»<br/>Cessò di lottare, gli occhi scuri puntati su qualcosa che Harry non poteva vedere. Esultante per la sua resa, Lucius le lasciò andare la mano e alzò la manica...<br/>«FERMO!» strillò Bellatrix. «Non toccarlo, moriremo tutti se il Signore Oscuro arriva adesso!»<br/>Lucius s'immobilizzò, l'indice sospeso sopra il Marchio.</p>
</div><div>
  <p>
    <em>
      <span>
        <span>* *<br/> Harry Potter e i Doni della Morte - Villa Malfoy</span>
      </span>
    </em>
  </p>
</div><p><br/> <br/> <br/> <br/> <br/> <br/><em> </em><span><span>Le facevano male le ossa.</span></span><br/> Ogni singolo osso del suo corpo, anche le estremità delle dita, erano rigide.<br/> <br/> Non aveva il coraggio di aprire gli occhi, sapeva di non essere sola nell’enorme salotto.<br/> Il dolore si lasciava dietro i suoi orridi strascichi e lei sapeva di meritarselo.<br/> Tutto quel dolore, tutte quelle maledizioni.<br/> <br/> Ogni singolo nervo che urlava era una supplica all’Oscuro Signore piena di gratitudine per essere ancora viva.<br/> <br/> Bellatrix sapeva di non meritare quel privilegio.<br/> Aveva fallito e la colpa era sua, ancora una volta.<br/> Il ragazzo aveva fallito nella sua impresa - ed era toccato a lei, sua zia, addestrarlo al meglio in vista del compito, quindi il fallimento di Draco era il suo fallimento.<br/> <br/> <br/> Andava bene così.<br/> Se l’era proprio meritato.<br/> <br/> <br/> Il fuoco nel caminetto languiva poco a poco, il suo crepitio sordo sembrava venire dal centro esatto della sua mente.<br/> Bellatrix sentiva la guancia premuta contro il pavimento farsi gelida, la realtà tornava lentamente al suo posto.<br/> <br/> <br/> Silenzio.<br/> Il dolore scompariva, l’ultima traccia dell’Oscuro Signore si dileguava nella notte.<br/> <br/> Il suo corpo tornava alla normalità, le estremità solo un po’ rigide. In bocca sentiva il sapore del sangue, i capelli le coprivano il volto, li sentiva pesanti, spessi. Probabilmente un pettine le era volato via, mentre crollava sotto i colpi della sua furia.<br/> <br/> Bellatrix trasse un lungo respiro tremante.<br/> <br/> Poi, un rombo cupo scosse le viscere della terra.<br/> <br/> Un suono ritmico, rimbombante.<br/> <br/> Passi in avvicinamento contro il marmo gelido del pavimento dell’enorme salone.<br/> <br/> “Bella…”<br/> <br/> <br/> Lucius.<br/> <br/> <br/> <br/> Bellatrix spalancò gli occhi all’istante, scattando come un serpente. Si puntellò sul gomito aggrappandosi al bracciolo della vicina poltrona e si tirò in piedi.<br/> <br/> Non voleva che lui la vedesse a terra, in un momento di debolezza.<br/> <br/> C’era solo suo cognato, nella sua elegante giacca nera. Così pallido che il suo volto ed i suoi capelli sembravano una specie di apparizione nell’oscurità.<br/> <br/> Lucius era più pallido e più magro, i suoi pantaloni non avevano piega, come se li avesse strappati al guardaroba ed infilati senza nemmeno guardarsi allo specchio.<br/> <br/> Bellatrix si ritrovò a ghignare. Un tempo suo cognato sfoggiava abiti così perfetti, impeccabili…<br/> <br/> “Qualcosa di divertente?”<br/> <br/> La sua voce fredda la apostrofò, segno che non ci sarebbe stata mai tregua, tra di loro.<br/> <br/> Bellatrix si lasciò cadere sulla poltrona - le sue ossa resero grazie - e Lucius si accomodò sulla poltrona di fronte. Avrebbe preferito che non lo facesse.<br/> <br/> In quei giorni l’ultima cosa che Bellatrix voleva era pensare a suo cognato.<br/> <br/> Veniva ancora punita per il fallimento di Draco e con ogni probabilità quella collera che la lacerava non si sarebbe mai esaurita, mai più l’Oscuro Signore l’avrebbe guardata come prima.<br/> <br/> Quel pensiero da solo fu sufficiente a farle male come e più di tutte le Cruciatus che aveva appena ricevuto e oramai all’Oscuro Signore non serviva nemmeno più un motivo per punirla. Accadeva e basta.<br/> <br/> “Non si cena ancora?”<br/> <br/> Bellatrix indirizzò un’occhiata torva al cognato. Lucius si era servito di nuovo dalla piccola console dei liquori, nella sua pallida mano destra scintillava un calice di Fire.<br/> Anche quello se l’era versato da solo, senza minimamente pensare agli Elfi.<br/> <br/> L’uomo non la degnò di una risposta, scolò metà del bicchiere quasi a farle un dispetto, con tracotanza. Deglutì e poi posò il bicchiere.<br/> <br/> In quel momento ricambiò a tradimento il suo sguardo, e Bellatrix vide che i suoi occhi pallidi erano lucidi, dominati da un lampo gelido.<br/> Conosceva quella luce e non le piaceva.<br/> Un sorrisetto ironico increspò per un attimo le labbra di Lucius Malfoy.<br/> <br/> “Stanno apparecchiando nel salottino.”<br/> <br/> Nel salottino, perché il salone da pranzo era stato sgomberato dei suoi mobili, buttati da parte come fossero robe vecchie, ed ormai un enorme tavolo lo dominava come una lapide.<br/> <br/> “Pensavo…”<br/> “Che la nostra cena potesse essere rimandata a causa del tuo giusto castigo?”<br/> <br/> “Non ho detto questo!”<br/> <br/> E lo sentì ridacchiare - quell’orribile, fastidiosa risata strascicata come la sua voce: gli era esplosa in quel viso pallido ed aguzzo, la derideva. Bellatrix schizzò in piedi a sua volta, la Bacchetta sfoderata.<br/> Ma suo cognato fu veloce come lei, la teneva già sotto tiro.<br/> <br/> “Mettila giù, Bella…” flautò, senza minimamente accennare a farlo per primo, anzi accorciando la breve distanza tra loro di alcuni passi.<br/> <br/> Bellatrix sentiva rabbia e frustrazione lottare per riempirla, era divisa in parti uguali, tenute assieme dall’odio e da qualcosa di più profondo, terribile, che suo malgrado nasceva in lei di fronte a quella pallida faccia impudente.<br/> <br/> Voleva colpirlo, massacrarlo, farlo urlare di dolore contorcendosi sul pavimento così come l’Oscuro Signore aveva fatto con lei, ma Draco e Narcissa erano nella stanza di fianco.<br/> Stavano per mangiare.<br/> Avrebbero dovuto raggiungerli.<br/> <br/> Ripose lentamente la bacchetta nella tasca.<br/> <br/> <br/> Lucius sogghignava ancora, tenendola sotto tiro.<br/> <br/> Un guizzo gli attraversò i lineamenti pallidi quando vide la bacchetta sparire nella sua tasca e fu troppo - troppo per quella sera, per quel giochetto insensato, per vedere suo cognato godere della sua disgrazia ed illudersi di un trionfo che nemmeno lui possedeva più - Bellatrix si lanciò contro di lui ringhiando.<br/> <br/> “Ti ho detto…”<br/> <br/> Ed era un errore.<br/> Avvicinarsi così tanto a quell’uomo, a quella serpe velenosa, a quel sorrisetto tagliente.<br/> Meno di due centimetri. Bellatrix era consapevole di avere i lineamenti rigidi per la furia e di colpo fu anche orribilmente, totalmente consapevole di quanta poca distanza li separasse.<br/> Il solito errore.<br/> Lo stupido errore di una pazza che continuava a ripeterlo senza mai imparare.<br/> <br/> Lucius aprì la mano nell’esatto momento in cui lei gli afferrò forte il braccio. La sua bacchetta rotolò sul sedile vuoto della poltrona scivolando sul pavimento - Bellatrix sentì i suoi denti contro le  labbra.<br/> <br/> Ringhiò, puntandogli istintivamente una mano contro il petto.<br/> Lo spinse duramente, quasi al punto da fargli perdere l’equilibrio, ma al tempo stesso sentì le labbra tremare, poi aprirsi come una cosa autonoma, indipendente dal suo corpo.<br/> <br/> Lucius ne approfittò con la rapidità di un’aspide e venne la sua lingua, ancora la durezza dei suoi denti - ed ormai, ancora una volta, era perduta.<br/> Le si aggrappò alla vita, poi le trovò i seni sotto il corpetto dell’abito, strinse e le fece male - ma era troppo tardi.<br/> Troppo tardi per tutto, anche ringhiare ‘ bastardo’ - tanti ‘ bastardo’, ripetuti e ripetuti contro il respiro pesante di lui, forse anche contro le sue stesse braccia, che afferravano quelle di suo cognato trascinandolo via.<br/> <br/> <br/> * *<br/> <br/> La stanza degli ospiti, quella piccola sul retro, era il posto più vicino.<br/> Non era così pazza, una che almeno si chiudeva la porta alle spalle, dicevano in giro che lei fosse pazza.<br/> Sbarrare la porta con un incantesimo fu l’unica cosa che riuscirono a fare, per il resto furono a stento capaci di arrivare al letto.<br/> <br/> Lucius doveva aver bevuto anche quel mattino, Bellatrix sentì una zaffata di brandy mentre i suoi capelli le grattavano la guancia, era sopra di lei, le mani ad afferrarle le cosce - vide il suo abito rialzarsi e la rabbia rinserrò il suo morso - non voleva che Lucius stesse sopra, che la sovrastasse, le faceva rabbia vederselo lì tra le sue cosce divaricate, i pantaloni ormai definitivamente spiegazzati aperti e quel mezzo ghigno lascivo sul volto appuntito. “Ferma…” - “Fammi rialzare, rialzare…”<br/> <br/> Avrebbe voluto sbattere lui contro le coltri per poi salirgli addosso, ma Lucius fu più rapido.<br/> La penetrò in un unico, fluido affondo e Bellatrix si morse il labbro inferiore, forte. Ormai il suo ventre era un lago di umori e non c’era più niente contro cui lottare.<br/> Lucius le diede un altro strattone, la coperta si raggrumò sotto di lei e cadde, Lucius la tirò bruscamente a se’ per le cosce ed iniziò a pompare ritmicamente con i fianchi.<br/> Bellatrix rovesciò il collo all’indietro, ma l’urlo non proruppe mai dalla sua gola, ancora una volta la mano di suo cognato arrivò provvidenziale ad impedirlo.<br/> <br/> Lo morse.<br/> Lucius rise.<br/> <br/> <br/> Quello stronzo oscillava nel suo campo visivo, ancora sorridente, le mani sotto le sue ginocchia, i fianchi magri che scattavano avanti e indietro nel piombarle addosso, sbattendola - vedeva il suo volto languido e trionfante quando lo rialzava dai suoi seni, lasciandole addosso tracce umide e roventi di baci.<br/> Venne prima lei e come sempre le accadeva il momento del piacere cancellò ogni cosa, riducendola inerme sotto l’onda di qualcosa, anzi qualcuno che profondamente disprezzava.<br/> <br/> <br/> <br/> * *<br/> <br/> Sapeva che il figlio che portava in grembo non poteva essere dell’Oscuro Signore, ma voleva, doveva credere che lo fosse.<br/> Non credeva nemmeno di poter avere figli. I medimaghi le avevano sempre detto che era colpa sua, più che di Rodolphus.<br/> Era il figlio dell’Oscuro Signore, crederlo le era necessario, forse per giustificare tutto quel dolore.<br/> La sua punizione non era riuscita a danneggiarlo, il segreto era ancora lì, custodito all’oscuro di tutti nel suo ventre. Guardava il suo volto inumano, stravolto dalla furia e chiudeva occhi e orecchie mentre il dolore la squassava - guardami, raccoglimi, amami, c’è tuo figlio dentro di me.<br/> <br/> Ma quelle parole Bellatrix non le pronunciò mai,  nascose il ventre che si ingrossava e continuò a ripetersi di essere sua. Dell’Oscuro Signore la serva, dell’Oscuro Signore il figlio.<br/> Non le serviva altro.<br/> <br/> La faccia di Lucius, quella fu degna di nota quando alla fine le si ruppero le acque e si ritrovò a urlare aggrappata ad una sedia.<br/> <br/> Era una porta spalancata sull’abisso il volto di Lucius, gli occhi pallidi vuoti nell’istante in cui finalmente capiva la verità - almeno per una volta aveva colto quello stronzo di sorpresa.<br/> <br/> Era una bambina, pesava tre chili, la avvolsero in una coperta rimediata all’ultimo momento. I radi capelli sulla testolina erano biondi e curiosamente striati di azzurro.</p></div>
        <!-- end cache -->
    </div>
