
  <div class="userstuff module" role="article">
    <h3 class="landmark heading" id="work">Chapter Text</h3>
    <p align="justify">Mecz zbliżał się wielkimi krokami, a uczniowie znajdowali się już na trybunach i stawiali zakłady o to, która drużyna wygra. Niegdyś to ja tam siedziałam i kibicowałam drużynie swojego domu, a teraz to ja mogę zagrać na boisku.<br/> Powoli zaczynałam spinać się przez fakt, że jestem najważniejszym zawodnikiem i to ode mnie zależy wygrana.<br/> -Hej, Hoden. Nie spinaj się, widziałem cię na boisku — odezwał się kapitan drużyny, Evan Jones. - Rozgnieciemy ich tam, zobaczysz.<br/> Czarnowłosy chłopak klepnął moje ramię, na co lekko się uśmiechnęłam.<br/> W końcu nasza drużyna zauważyła, że zbliżają się nasi przeciwnicy na czele z Jamesem Potterem. Nie mogłam nie dostrzec Blacka, który puszył się niczym paw i przygotowywał swoich przyjaciół do meczu. Niedługo później przyszła profesor Hooch, a następnie wszyscy udaliśmy się na boisko.<br/> Dookoła rozbrzmiały krzyki i wiwaty uczniów, a na mojej twarzy pojawił się uśmiech, nad którym nie panowałam. To wszystko wydawało się takie niemożliwe, a zarazem ekscytujące.<br/> -Tylko pamiętajcie, bez żadnych sztuczek. To ma być czysta gra — powiadomiła nauczycielka.<br/> Zauważyłam na twarzy Syriusza uśmiech. Kiedy dostrzegł, że się w niego wpatruję, mrugnął do mnie jednym okiem. Nie wiedziałam, co może to oznaczać. Wiedziałam tylko jedno, to nie wróży niczego dobrego.<br/> Piłki do gry w końcu wyleciały w powietrze, a tuż za nimi uczniowie na miotłach. Nie czekałam ani sekundy dłużej, wzbiłam się w powietrze w poszukiwaniu złotego znicza. Niedaleko mnie krążył kapitan przeciwnej drużyny, który szukał dokładnie tego samego co ja.</p><p align="justify"> </p><p align="justify">Gra zacięcie trwała już od dobrych czterdziestu minut, podczas których Gryffindor zdobył sto punktów, a Ravenclaw sto trzydzieści. Za każdym razem, gdy liczba na tablicy wzrastała, uśmiech na mojej twarzy powiększał się, aż nie usłyszałam znajomego dźwięku.<br/> Szybko się odwróciłam, tuż za mną leciał złoty znicz. Potter również musiał go zauważyć, gdyż leciał w moim kierunku. Dopiero wtedy zaczęła się prawdziwa gra.<br/> Ścigaliśmy się i wymijaliśmy na miotłach, z każdą chwilą atmosfera była coraz bardziej napięta.<br/> Nagle z moich pleców zsunęła się granatowa peleryna, czego nie mogłam zrozumieć. Pamiętałam, że przed meczem wszystko było z nią dobrze. Nie zawracałam sobie nią głowy, ponieważ miałam teraz ważniejszy problem niż część stroju.<br/> W końcu z moich rąk spadły nawet rękawiczki, co zaczęło we mnie wzbudzać jeszcze więcej podejrzeń.<br/> -Hej, Potter! Skończcie swoje głupie sztuczki i grajcie jak normalni ludzie, a nie jak dzieci! – krzyknęłam do bruneta, który odwrócił się, gubiąc z oczu znicza.<br/> -O czym ty wygadujesz? – zapytał zdziwiony, a przynajmniej próbował takiego udać.<br/> Kibice na trybunach nie rozumieli, dlaczego szukający obu drużyn zatrzymali się i postanowili uciąć sobie pogawędkę w środku pościgu za złotą piłką.<br/> -Nie udawaj idioty, po prostu przestańcie zachowywać się z Blackiem jak pięciolatki i grajcie czysto — powiedziałam, a chwilę później dostrzegłam szukany obiekt tuż przy głowie mojego przeciwnika.<br/> Od razu zerwałam się do złapania go, jednak znicz ponownie odleciał. Tym razem to ja była krok do przodu, chociaż tak przez chwilę mogło mi się wydawać.<br/> Chwilę później mój granatowy sweter postanowił się rozerwać i zlecieć na ziemię. Na trybunach zawrzało i nikt nie rozumiał, co się dzieje.<br/> Na szczęście miałam pod sobą koszulkę, dlatego nie przerywałam gry.<br/> -Nie zgubiłaś czegoś, blondi? - usłyszałam obok ucha szyderczy głos Syriusza. Od razu się domyśliłam, kto za tym stoi. Miałam ochotę zepchnąć go z miotły, jednak ten wyczuł odpowiedni moment i odleciał na drugi koniec boiska.<br/> Zdezorientowana nie mogłam wypatrzeć znicza, jednak bardziej zaczęłam martwić się o siebie. Następną ofiarą mojego ubrania okazały się buty, które o mało nie uderzyły jednej dziewczyny z jej drużyny.</p><p align="justify">Siedziałam w ławce i zorientowałam się, ze kompletnie nie słuchałam tego, co ma do powiedzenia profesor McGonagall na lekcji transmutacji. Otrząsnęłam się i pomrugałam bolącymi oczami. Miałam to znane uczucie piasku pod powiekami, nie było to w żaden sposób zadziwiające, ponieważ jak zwykle nie mogłam w nocy usnąć i do późna czytałam książkę na temat Historii Magii.</p><p align="justify">Spojrzałam na drugi koniec sali, który zajął sobie drugi dom, z którym mieliśmy lekcję, czyli Gryffindor. Na mojej twarzy momentalnie wpłynęło zdegustowanie gdy dostrzegłam Blacka. Zadziwiający był fakt, że nie siedział w towarzystwie swojej męskiej świty. Po chwili jednak zrozumiałam dlaczego.</p><p align="justify">Obok czarnowłosego miejsce zajmowała jego koleżanka, która nosiła te samy barwy co on. Próbowali ukryć swoją nieuzasadnioną radość, ale nie sposób nie było zobaczyć, jak dziewczyna ślini się do gryfona.</p><p align="justify">Kiedy skierowałam swoje spojrzenie pod ich ławkę nie mogłam się nadziwić.</p><p align="justify">-Panno Hoden – usłyszałam, a moja głowa momentalnie odwróciła się do nauczycielki. – Może podzieli się pani z przemyśleniami, które na pewno są ważniejsze od dzisiejszej lekcji?</p><p align="justify">Poczułam okazję nie do zmarnowania.</p><p align="justify">-Przepraszam panią, ale nie mogę skupić się na lekcji, kiedy pan Black od dwudziestu minut próbuje włożyć pannie Lear rękę pod spódnicę – odpowiedziałam bez żadnych skrupułów.</p><p align="justify">McGonagall popatrzyła na mnie zdziwiona, a następnie skierowała wzrok na wspomnianą przeze mnie dwójkę. Tym razem nie było im tak do śmiechu. Syriusz wyglądał tak, jakby ktoś bardzo mocno uderzył go w twarz, nie wspominając już o Cristine, której odcień skóry na policzkach przypominał dojrzałego pomidora.</p><p align="justify">Dziewczyna o długich, brązowych lokach wstała z miejsca i złapała za torbę, a następnie zażenowana uciekła z pomieszczenia. Usłyszałam za sobą stłumiony śmiech, a moja przyjaciółka, która przez cały ten czas siedziała tuż obok spoglądała na mnie z niedowierzaniem.</p><p align="justify">-Black, wstań – rozkazała starsza kobieta. Chłopak zrobił to, patrząc na mnie ze ściągniętymi brwiami. – Za wasze niedorzeczne zachowanie Gryffindor traci pięćdziesiąt punktów, a oboje z Lear dostajecie dwutygodniowy szlaban. Mam nadzieję, że jest to nauczka dla was wszystkich.</p><p align="justify">Brunet skinął ponuro głową i usiadł.</p><p align="justify">Zauważyłam, jak jego przyjaciele cicho się z niego naśmiewają, tak jak reszta uczniów obecnych przy tym wydarzeniu.</p><p align="justify">Syriusz Black w końcu został przyłapany.</p><p align="justify">Tuż po zakończonych zajęciach z transmutacji zostałam zaatakowany przez Hannah, z którą przyjaźniłam się od wejścia do pociągu Hogwart Express.</p><p align="justify">-Abigail, co tam się stało? – zapytała z uśmiechem. – Od kiedy wsypujesz Blacka za migdalenie się z jego kolejną ofiarą?</p><p align="justify">Kierowałyśmy się na parter, do Wielkiej Sali. Była pora obiadowa, a mój brzuch domagał się posiłku.</p><p align="justify">-Jak Bóg Kubie, tak Kuba Bogu – mruknęłam. – Czy jakoś tak, nie pamiętam jak to leciało. Chyba pomyliłam kolejność.</p><p align="justify">Dziewczyna zaśmiała się.</p><p align="justify">-Mówiłam ci, że musisz się zemścić na tym zapatrzonym w sobie kretynie – powiedziała. – Co się zmieniło?</p><p align="justify">-Nic, Hannah. Tak jak wcześniej ci tłumaczyłam nie chcę problemów, zwłaszcza na ostatnim roku. Na mojej głowie są owutemy, a nie ten czubek.</p><p align="justify">Kiedy zeszłyśmy ze schodów, dostrzegłam grupkę czterech gryfonów, lub jak lubiłam ich nazywać, worków przepełnionych testosteronem.</p><p align="justify">-O wilku mowa – szepnęłam do brunetki.</p><p align="justify">-Hej, Hoden! – krzyknął w moją stronę temat naszej rozmowy. – No tak, jak mógłbym zapomnieć. Słyszałem pogłoski, że odeszłaś z drużyny. Zniechęcona po pierwszym meczu, czy to może Jones wywalił cię za twoją nieudolność?</p><p align="justify">Spojrzałam w jego szare oczy, które rzucały teraz piorunami.</p><p align="justify">-Sama odeszłam, Black – powiadomiłam go ze stoickim spokojem. – Nie mam zamiaru użerać się z kimś, kto brak talentu zakrywa żałosnymi sztuczkami na poziomie pierwszoroczniaka.</p><p align="justify">James Potter, który stał po prawicy swojego przyjaciela parsknął śmiechem, jednak po chwili uspokoił się i zakrył swoją małą wpadkę beznamiętnym wyrazem twarzy.</p><p align="justify">Remus Lupin pociągnął długowłosego kolegę za rękaw szaty, jednak ten nawet się nie ruszył.</p><p align="justify">-Syriusz, nie warto – powiedział do niego. – Chodźcie zanim stracimy więcej punktów.</p><p align="justify">Chłopak rzucił na mnie ostatnie spojrzenie i odszedł w towarzystwie przyjaciół.</p><p align="center">x</p><p align="justify">Rozczesywałam swoje mokre, krótkie blond włosy i weszłam do dormitorium, które dzieliłam z Hannah. Dziewczyna siedziała już na swoim łóżku, czytając swoją pracę domową.</p><p align="justify">-Może ja naprawdę powinnam coś z nim zrobić? – zapytałam sama siebie, jak i swoją przyjaciółkę. – Całe sześć lat byłam nikim, kompletnie nikim. Nie chcę w taki sposób opuścić Hogwartu.</p><p align="justify">Moore spojrzała na mnie z szeroko otwartymi oczami.</p><p align="justify">-Kim jesteś i co zrobiłaś z moją cichą, zamkniętą i rozsiewającą depresję Abigail?! – krzyknęła ze śmiechem.</p><p align="justify">Sięgnęłam po poduszkę, która leżała na moim materacu i rzuciłam nią w dziewczynę.</p><p align="justify">-Ja mówię na serio, Hannah. Black myśli, że jest nie wiadomo kim i może robić w tej szkole co chce. Bałam się do kogokolwiek zgłosić tę klątwę, którą na mnie rzucił i czekałam zabarykadowana w łazience trzy godziny aż to minie. Trzy godziny, słyszysz?</p><p align="justify">-Myślisz, że o tym nie wiem? Biedna Rose z szóstego roku myślała, że się w niej zakochał, bo całowali się w nocy w jakiejś zamkniętej sali na drugim piętrze. Opowiadała mi, że prawie zaszli dalej, ale ona za bardzo się bała i nie była gotowa. Po tym wszystkim zdenerwował się i o niej zapomniał, a na drugi dzień widziała go z inną – powiedziała. – Płakała w moje ramię przez dwie godziny.</p><p align="justify">Westchnęłam siadając na łóżko.</p><p align="justify">-Tylko co można z nim zrobić? Przecież nie podejdę do niego i nie powiem, żeby przestał być idiotą – mruknęłam. – Żadnej klątwy na niego nie rzucę, bo mnie złapią. W dodatku wszędzie chodzi ze swoją bandą.</p><p align="justify">Byłam w rozsypce.</p><p align="justify">-Nie, to głupie. Umówmy się, że jeśli znowu w jakiś sposób mnie upokorzy lub zaatakuje to wtedy zacznę działać – zaproponowałam. – Myślę, że do tego czasu mam chwilę na zastanowienie się nad planem.</p><p align="justify">W tym samym czasie,</p><p align="justify">Pokój wspólny Gryffindoru</p><p align="justify">James Potter oraz Remus Lupin mimo późnej godziny siedzieli przy stoliku i grali w szachy, kiedy Peter Pettigrew leżał na kanapie i czytał książkę. Ich spokój zakłóciły kroki dochodzące z wejścia do salonu. Obraz Grubej Damy wpuścił do środka Syriusza Blacka, który wściekły wkroczył do pomieszczenia, w którym jedynym źródłem światła był ogień w kominku oraz kilka świec.</p><p align="justify">-Pożałuje tego, cholerna mądrala – warknął długowłosy, rzucając się na sofę. Gdy chłopak zauważył, że jego przyjaciele wpatrują się w niego wyczekującą westchnął. – Blondyna. Przez nią musiałem czyścić na błysk salę Slughorna po całym dniu lekcji z pierwszakami. Cały się lepię i śmierdzę chemikaliami, w dodatku mój kręgosłup zaraz ode mnie ucieknie, aby móc umrzeć w jakimś spokojnym miejscu.</p><p align="justify">Na twarz Lupina wpłynął ukradkowy uśmiech.</p><p align="justify">-Nie chcę mówić, że a nie mówiłem, ale a nie mówiłem? – mruknął najrozsądniejszy z całej grupy Huncwotów.</p><p align="justify">-Nie dolewaj oliwy do ognia, Luniak – burknął pod nosem.</p><p align="justify">James zaprzestał grę i odwrócił się w kierunku swojego obolałego przyjaciela.</p><p align="justify">-Teraz lamentujesz, ale kiedy przeszukiwałeś książkę o klątwach, którą ukradłeś z domu byłeś bardzo zadowolony – powiedział brunet.</p><p align="justify">Syriusz słysząc słowa swojego przyjaciela jeszcze bardziej się zdenerwował, o ile to było w ogóle możliwe.</p><p align="justify">-Nawet ty przeciwko mnie?! – krzyknął. – Sam mi za to dziękowałeś, gdyby nie ja to...</p><p align="justify">-To co, Łapa? – zapytał, wstając. To samo zrobił czarnowłosy. – Przegrałbym? Nie wierzysz już w moje możliwości.</p><p align="justify">Atmosfera między nimi coraz bardziej gęstniała. Peter patrzył na nich przestraszony, a w jego głowie już tworzył się plan ucieczki.</p><p align="justify">-Wierzę – zaprzeczył słowom Pottera. – Tylko, że dzięki mnie Hoden odeszła i na jej miejsce wzięli jakieś nierozgarnięte cielę, które w swoim marnym życiu ani razu nie trzymało w rękach złotego znicza. Nie musisz mi dziękować.</p><p align="justify">Gryfon westchnął i spojrzał na Remusa, jednak ten nie miał mu jak pomóc.</p><p align="justify">-Jak chcesz – odparł. – Jeśli znowu zaczniesz z kimś wojnę to ani McGonagall, ani Dumbledore nie będą pobłażliwi. Nie mów nam potem, że cię nie ostrzegaliśmy.</p><p align="justify">Po tych słowach James odszedł do dormitorium, zostawiając trójkę w złym humorze.</p><p align="center">x</p><p align="justify">Tego dnia miałam jedynie dwie godziny zaklęć oraz godzinę Historii Magii, dlatego po skończonych zajęciach postanowiłam wyjść na Błonia. Mimo początku października, pogoda wciąż się nie załamała, a słońce raczyło nas swoimi ciepłymi promieniami.</p><p align="justify">Wraz z wybiciem godziny trzynastej z zamku wylała się grupa szukających odpoczynku uczniów. Pośród nich zauważyłam pewną osobę, której nie spodziewałam się zobaczyć w samotności.</p><p align="justify">Syriusz siedział pod drzewem z szatą rzuconą obok i poluzowanym na szyi krawatem. W rękach trzymał kawałek pergaminu oraz pióro. Chłopak wyglądał na bardzo zajętego i skupionego na wykonywanej czynności. Nie mogła to być praca domowa, wątpię, że ktoś jego pokroju aż tak martwi się swoimi esejami.</p><p align="justify">Usiadłam na swoim ulubionym miejscu, skąd miałam idealny widok na gryfona. Co jakiś czas zerkałam na niego znad książki, którą kilka minut wcześniej wypożyczyłam z biblioteki.</p><p align="justify">-Czyżby problemy w raju? – usłyszałam nad sobą głos mojej przyjaciółki. Dziewczyna zdjęła z siebie szatę i usiadła na niej tuż obok mnie.</p><p align="justify">Spojrzałam na nią nie wiedząc, co ma na myśli.</p><p align="justify">-Widziałam jak Black i Potter nie rozmawiają ze sobą – wyjaśniła. – Jeszcze nigdy nie ujrzałam ich idących jednym korytarzem niedaleko Snape'a, nieodzywających się do siebie i nie dokuczających mu.</p><p align="justify">W pewnym momencie do gryfona podszedł inny chłopak, który był z Hufflepuffu. Rozejrzał się i wręczył mu jakąś paczkę. Następnie czarnowłosy otworzył ją i wyjął ze środka kupkę kartek bądź zdjęć, z tej odległości nie mogłam niczego zobaczyć. Po chwili uśmiechnął się szeroko i wyjął z kieszeni sakiewkę, którą wręczył blondynowi.</p><p align="justify">-Hej, popatrz – przerwałam Hannah, która opowiadała mi o czymś związanym z zielarstwem. – Widziałaś to?</p><p align="justify">-Co? – zapytała zdezorientowana.</p><p align="justify">Chłopak wstał z ziemi, otrzepał spodnie i zabrał swoje rzeczy. Odczekałam chwilę i wykonałam to samo, ciągnąć za sobą brunetkę.</p><p align="justify">-Abigail, o co chodzi?</p><p align="justify">Widziałam, jak podchodzi do drzwi, jednak wcześniej zatrzymuje się i przyczepia jedno ze zdjęć na ścianie zamku, niedaleko grupki ślizgonów.</p><p align="justify">Po zniknięciu za drzwiami podążyłam za nim, zaniepokoiła mnie natomiast reakcja uczniów z szóstego roku, którzy po zobaczeniu wywieszonej kartki zaśmiali się i odwrócili w moją stronę.</p><p align="justify">Coś jest nie tak.</p><p align="justify">Podbiegłam do drzwi, a to, co zobaczyłam sprawiło, że poczułam w sercu jak i w żołądku ukłucie.</p><p align="justify">Fotografia została uchwycona z ukrycia podczas meczu Quidditcha. Byłam na nim ja, uciekająca z boiska przez korytarze do szatnie, starając się zasłonić górną cześć mojego ciała rozerwaną koszulką.</p><p align="justify">Poczułam, jak Moore kładzie na moim ramieniu rękę.</p><p align="justify">-Abigail... - zaczęła spokojnym głosem.</p><p align="justify">Smutek i zażenowanie opuściły moje ciało, a na ich miejsce weszła wściekłość, nienawiść.</p><p align="justify">-Zniszczę go.</p>
  </div>
  