
    <div id="chapters" role="article">
        <h3 class="landmark heading" id="work">Work Text:</h3>
          <div class="userstuff"><p>Le terribili tre<br/> </p><p>Luna accavallò le gambe e si appoggiò alla poltrona. Incrociò le braccia e socchiuse gli occhi.</p><p>“Ci penserà due volte a chiamarmi Lunatica” sussurrò. Si attorcigliò una ciocca di capelli biondo chiaro intorno alla bacchetta e la mise dietro l’orecchio. Hermione le appoggiò la testa sulla spalla e i suoi capelli arruffati colpirono il ravanello all’orecchio di Lovegood facendolo oscillare. Chiuse gli occhi e ghignò.</p><p>“Voglio vedere adesso chi è la secchiona che sembra solo un maschio” sussurrò. Pansy mise le mani sui fianchi e alzò il capo. Le ciocche dei corti capelli neri a caschetto le colpirono il mento. Aprì le gambe e si sporse in avanti, facendo oscillare la cravatta argento e verde.</p><p>“Nessuno penserebbe che una Serpeverde, una Grifondoro e una Corvonero si sono unite per vendicarsi dello stesso sciocco ragazzino. Ed inoltre quell’idiota penserà che sono stati i suoi fratelli gemelli” sussurrò. Hermione riaprì gli occhi e incrociò le braccia.</p><p>“Ron imparerà a temere le donne” mormorò. Luna le mise la mano sul fianco e assottigliò gli occhi.</p><p>“Non è mica colpa nostra se soffre di aracnofobia. E gli è andata bene, io gli avrei messo un puggilioppo sotto il cuscino” sussurrò. Si ticchettò con l’indice sulle labbra piene. Pansy raggiunse le due e si sedette ai loro piedi. Si girò e guardò la porta della stanza delle necessità.</p><p>“Imparerà che non si deridono tre come noi” sibilò.</p></div>
        <!-- end cache -->
    </div>
