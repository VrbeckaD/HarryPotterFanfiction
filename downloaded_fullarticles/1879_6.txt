
  <div class="userstuff module" role="article">
    <h3 class="landmark heading" id="work">Chapter Text</h3>
    
<p></p><div>
  <p>
    <strong>Before Hogwarts</strong>
  </p>
</div><p> <br/>  <br/>  <br/>  <br/>  <br/>  <br/>  <br/>  <br/> Harry non capiva.<br/> Dov’era sua mamma?<br/> Suo papà? Dov’era il suo gatto?<br/> Ma soprattutto perché questo bambino biondo lo aveva appena preso a pugni spedendolo lungo disteso sull’erba? Lui stava provando a camminare… ultimamente camminare era il Grande Sforzo ed assorbiva quasi tutte le sue energie.<br/> <br/> Finalmente era riuscito a tenersi in piedi.<br/> Era eccitatissimo… ma il suo terzo passo in assoluto non aveva mai visto la luce, Harry era inciampato, spinto contro l’erba da mani paffute che non aveva avuto il tempo di vedere.<br/> <em>Perché mamma non viene a tirarmi su? Mamma... </em><br/> Questi pensieri erano dotati di una assoluta, stranissima nitidezza per i suoi quattro anni e vorticavano dietro i grandi occhi attenti del piccolo che adesso si era rialzato ( sebbene a fatica e un po’ goffamente) ed aveva deciso di tenersi prudentemente aggrappato ad una siepe.<br/> <br/> Il bambino biondo ghignava al suo indirizzo con quella sua faccia tonda e grassa.<br/> Lui camminava già bene, almeno agli occhi di Harry… lo fissò mentre nella seconda stagione della sua vita senza i suoi genitori la sua mente riassorbiva i loro volti, nomi, facce, la casa che doveva avere un tempo e le buffe lucine che uscivano da una cosa chiamata bacchetta… poi come a suggello finale di quel gran colpo di spugna venne la voce stridula di una donna da dentro la casa alle spalle del bambino biondo.<br/> Quest'ultimo si voltò distogliendo l’attenzione da suo cugino. Nel campo visivo di Harry apparvero due gambe secche e l’orlo di un grembiule da cucina.<br/> La donna sollevò il bambino biondo tra le braccia - non senza fatica - ed iniziò a parlare al suo indirizzo con una vocina stridula. Harry non sapeva perché quella donna - zia Petunia - fosse sempre arrabbiata con lui.<br/> <br/> Petunia Dursley contemplò con sprezzo l’altro bambino a terra. Harry non aveva smesso un istante di fissare lei e suo figlio. “Lascia stare l’aiuola!” Tuonò Petunia Dursley con una voce stridula, sul suo volto non c’era traccia della sdilinquita dolcezza che aveva riservato al bambino biondo. La donna si voltò per rientrare in casa, non aggiunse altro. Che suo nipote si sbrigasse a rientrare anche carponi, non le interessava.<br/> <br/> <br/> * *<br/> <br/> La cena era in tavola, arrosto e patate. Harry sedeva accanto a suo cugino Dudley ed aveva addosso la sua vecchia camicia. Continuava a cadergli scomodamente sulle mani, così la zia aveva dovuto arrotolagliela. Accanto a Dudley, suo zio Vernon occupava una vasta porzione di tavolo e rivaleggiava con suo figlio nello spazzolare montagne di cibo. Sua zia aveva preparato tutto questo, e sebbene Dudley gli avesse rubato la seconda costoletta di maiale dal piatto Harry era riuscito a rendere giustizia alle patate, che erano dolci e succose. Poi il bambino colse un sussurro, i due adulti stavano parlando… Harry conosceva quel tono, ormai. Bizzarramente, a quello aveva fatto l'abitudine immediatamente, appena atterrato sul gradino di casa degli zii. Quando parlavano tra di loro in sua presenza i Dursley assumevano sempre quell’espressione tesa ed inevitabilmente zia Petunia sussurrava come se stesse confidando a suo marito qualche segreto irripetibile. Naturalmente parlavano di lui. Harry colse uno stralcio della la loro conversazione mentre la sua manina giocherellava con il bicchiere. Non gli interessava granché: tutte le volte che gli zii parlavano di lui avevano quel tono stizzito.<br/> “Poi...ancora non parla, Vernon…”<br/> <br/> “Sciocchezze.”<br/> Il basso bofonchio di zio Vernon aveva liquidato in tono spiccio il sussurro di sua moglie. L’uomo stava chinandosi di nuovo sul suo piatto, poi i suoi occhietti porcini fulminarono Harry e il volto gli divenne paonazzo. L’uomo strinse le labbra, le serrò facendo sussultare i baffoni. Al di là del suo amato figliolo, quel piccolo strambo di suo nipote guardava solennemente il suo bicchiere, che nel frattempo si era sollevato dalla tovaglia e galleggiava sospeso nell’aria di qualche centimetro. Harry non stava prestando attenzione a suo zio, la sua attenzione era stata irrimediabilmente fagocitata da quello strano fenomeno. In quel momento nel suo cervello non c’era spazio per nient’altro… ma a questo pensò zio Vernon. Il pesante manrovescio atterrò sul volto di Harry del tutto a sorpresa, producendo uno schiocco secco.<br/> Dudley ridacchiò.<br/> <br/> Zia Petunia aveva aspirato rumorosamente l'aria tra i denti ma non guardava verso suo nipote: era come se accanto a lei qualcuno avesse fatto qualcosa di molto sconveniente e lei stesse facendo di tutto per ignorare la situazione.<br/> Non si girò neppure una volta verso il nipote, che ora fissava suo zio con gli occhi pieni di lacrime, la guancia molto umida e la narice sinistra sospettamente rossa.<br/> “QUANTE VOLTE TI HO DETTO DI NON FARLO?!”<br/> <br/> Petunia Dursley decise che era meglio versarsi ancora dell’acqua - la mano le tremava, aveva detto e ridetto a Vernon che quelli li tenevano d’occhio, perciò avrebbe fatto meglio a…<br/> “ALLORA, PICCOLO MOSTRO?”<br/> Accanto ad Harry, Dudley fissava suo padre ridacchiando stolidamente, la forchetta stretta nel pugno grasso. Harry aveva abbassato la testa limitandosi a tirare su con il naso. Aveva imparato a due anni che era meglio non piangere, non mostrarsi spaventato, non guardare suo zio in volto, soprattutto quello. Nel vedere che il nipote aveva abbassato le piccole spalle nella camicia decisamente enorme di suo figlio, Vernon Dursley emise uno sbuffo di disapprovazione e ripiombò seduto facendo vibrare l’intero tavolo.<br/> “Vai in camera tua, sparisci.”<br/> Disse attaccando con la forchetta il resto del suo pasto come se questo gli avesse recato un torto personale. Harry, quattro anni, quasi cinque non se lo fece ripetere due volte.<br/> <br/> <br/> Ad Harry non piaceva quando suo zio lo cambiava per la notte. A dire il vero non gli piaceva neppure quando sua zia si occupava di questo - perché lui ancora non riusciva a infilarsi bene il pigiama - ma almeno lei non riempiva l’intera soglia della porta del sottoscala della sua presenza e non lo fissava con disgusto. A dire il vero non lo guardava mai,  si muoveva con gesti secchi e veloci cercando di fare tutto il prima possibile. Spegneva sempre la luce all'improvviso ed usciva senza una parola. Harry l’aveva vista un paio di volte augurare ripetutamente la buona notte a Dudley, che faceva un sacco di storie perché voleva la luce accesa, aveva paura del buio… Dudley otteneva sempre che la piccola luce sul suo comodino restasse accesa la notte.<br/> <br/> Anche quella sera Zio Vernon entrò con uno sbuffo ed un'occhiataccia. Harry si era già infilato per metà i pantaloni ma stava avendo le solite difficoltà con i bottoni.<br/> Guardò attentamente le dita tozze di suo zio eseguire quel compito al suo posto.<br/> Zio Vernon aveva premiato Dudley con un nuovo set di costruzioni quando si era infilato per la prima volta da solo la camicia, Harry lo aveva sentito congratularsi dal corridoio.<br/> <br/> Quando Vernon ebbe finito di allacciargli la casacca del pigiama gli afferrò le caviglie - di colpo - Harry crollò sul letto, di schiena.<br/> Suo zio reggeva in una mano un paio di mutandine igieniche destinate a lui, come tutte le sere. Sia lui che Dudley avevano smesso da tempo i pannolini, ma dal momento che ogni tanto si verificavano ‘ piccoli indicenti notturni’ ( così li chiamava zia Petunia) le mutandine igieniche erano un buon rimedio, per ora.<br/> <br/> Harry si sentì sfilare gli slip, dunque zio Vernon si curvò con un altro sbuffo di disapprovazione su di lui e come se toccarlo fosse un compito assai sgradevole gli infilò i crepitanti slip plastificati in sostituzione di quelli vecchi.<br/> <br/> Invece di tirarglieli su lo sollevò ancora un po' dal letto tenendogli entrambe le caviglie con la manona tozza. Poi Harry sentì un piede liberarsi dalla presa.<br/> <br/> Suo zio gli aveva separato velocemente le gambe per osservare attentamente qualcosa tra di esse. Harry si sentì tirare ancora la metà inferiore della schiena, poi avvertì fugacemente il tocco ruvido e sgraziato di suo zio sotto l’ombelico. L’uomo emise un grugnito che avrebbe potuto significare qualsiasi cosa, dunque si raddrizzò goffamente e portò a termine il suo compito.<br/> <br/> Quando Harry fu vestito indugiò a fissarlo per qualche istante, in silenzio.<br/> Harry si infilò sotto le coperte afferrando lo sdrucito, vecchio orso che era stato di Dudley. Gli mancava un occhio, una zampa stava per cedere, Dudley lo aveva buttato in un angolo tempo prima. Zia Petunia lo aveva quasi destinato alla pattumiera ma Harry lo aveva avvistato prima sui sacchi dell'immondizia pronto per la raccolta e lo aveva preso.<br/> Dudley si vedeva regalare ogni giorno qualcosa di nuovo e tempo prima, quando Harry aveva azzardato anche lui un piccolo cenno in direzione di una vetrina zia Petunia si era limitata a trascinarlo via.<br/> <br/> Vernon Dursley parve lì lì per dire qualcosa a suo nipote, probabilmente di non uscire di notte, di non andarsene in giro per casa. Quando si fu assicurato che suo nipote non intendeva fare niente di strano - in effetti se ne stava semplicemente rannicchiato con il suo orso il grembo- spense la luce e chiuse bruscamente la porta.<br/> <br/> <br/> * *<br/> <br/> Dudley stava finendo di fare colazione, Harry di bere il suo latte.<br/> Zio Vernon era sulla porta, la sua ossuta consorte si stava protendendo per salutarlo e per spazzolargli il soprabito, visto che a quanto pareva qualche pelo di gatto era finito sulle spalle… era una mattina limpida e ventosa, tra poco Dudley si sarebbe piazzato di fronte alla televisione, sembrava già piuttosto ansioso.<br/> “Buona giornata, caro….”<br/> Zio Vernon rispose con un sorriso, poi Harry captò una sua occhiata.<br/> “Comunque, le ehm…noci sono scese nel sacchetto. Ho dato uno sguardo ieri.”<br/> Zia Petunia emise un verso di assenso, senza guardare suo nipote. Aveva in volto l’aria di chi ha appena risolto una potenziale, grande seccatura.<br/> “Va bene… oh, ci sarebbe mancata anche questa, e poi i Polkiss questa settimana danno una festa.”<br/> “Già, che seccatura. Buona giornata, tesoro.”<br/> <br/> “Mamma non li voglio più! Sono brutti!”<br/> Un pesante tonfo echeggiò contro lo stipite della porta, Harry si girò lentamente a guardare. Se ne stava in salotto seduto sul morbido tappeto.<br/> All'ennesimo urlo di suo cugino reagì muovendosi di scatto, con una ombra vigile nei grandi occhi verdi. Dudley stava di nuovo facendo i capricci perché voleva qualcosa di nuovo.<br/> <br/> Quel giorno Harry indossava una maglietta di Dudley che gli arrivava quasi alle ginocchia e pantaloni che era stato un bel problema tenere su. Di solito quando suo cugino si destava dal suo breve sonnellino pomeridiano Harry sgattaiolava in giardino, oppure tornava nel suo sottoscala.<br/> <br/> Dudley non riusciva a guardare la televisione se c’era anche suo cugino, il bisogno di prenderlo a pizzicotti e spintoni era troppo forte. Molto spesso queste piccole dispute si risolvevano con zia Petunia che entrava e spediva adirata Harry nel suo sottoscala, accusandolo di aver infastidito il suo bambino… che per l’occasione esibiva sempre espressioni contrite e lacrime. Ma quel giorno era diverso. Il capriccio stava andando per le lunghe.<br/> “Mammaaaaa!”<br/> “Va bene, Didino, non piangere, questo pomeriggio usciamo ed andiamo a comprare dei soldatini nuovi…”<br/> <br/> Le urla di Dudley si arginarono alla voce mielosa di sua madre ed Harry colse i pesanti, euforici passi di Dudley dirigersi verso la cucina. Voleva del gelato, probabilmente. Quando fu certo che la via fosse sgombra, Harry si arrischiò ad alzarsi. Cautamente, sbirciò dietro la porta del salotto.<br/> <br/> Sul pavimento c’erano due soldatini vecchi di qualche mese, abbandonati poco distante l’uno dall’altro. Dudley li aveva scagliati via con furia… rapidissimo, Harry si abbassò e ne raccolse uno con il cuore che minacciava di scoppiargli nel petto. Quello che aveva tra le mani indossava una specie di divisa verde e bianca e teneva sollevata una spada. La sua espressione era fiera e Harry, i cui occhi lo contemplavano rapiti ebbe all’improvviso un pensiero stranissimo - ne faceva spesso di pensieri così - quel soldato sarebbe stato benissimo con un lungo bastone di legno in mano.<br/> <br/> Ma perché un bastone? Harry si riabbassò rapido rimettendo i soldatini esattamente dove Dudley li aveva scagliati. Poi tese l’orecchio per vedere se dalla cucina giungesse qualche rumore… ma si udiva solo zia Petunia dire qualcosa in tono sommesso a suo figlio e Dudley replicarle in tono strafottente. Harry si voltò per tornare in camera sua. Dopo cena Harry attese che tutti fossero andati a letto, poi scivolò fuori dal suo sottoscala cercando di fare il meno rumore possibile. Arrivò a piedi nudi in cucina - il pavimento era freddissimo - e aprì la pattumiera. Era piena di carta ma non ancora chiusa: forse Zia Petunia aveva deciso che poteva gettare la busta l’indomani. Con il cuore che batteva forte, Harry affondò cautamente la mano nella carta. Il fruscio era fortissimo in tutto quel silenzio… poi sentì sotto le dita una forma che riconosceva e la strinse.<br/> <br/> Recuperò tutti e due i soldatini e tornò a letto. Dudley aveva ricevuto un nuovo set di soldatini, due palloni e quattro fucili ad aria compressa dopo la sfuriata del giorno prima.<br/> Al momento probabilmente era in salotto, mangiando gelati e provando i nuovi acquisti. Erano quasi le sei, segno che zio Vernon sarebbe tornato di lì ad un quarto d’ora circa. Ormai Harry sapeva leggere l’orologio. Si era seduto in giardino con un ghiacciolo che zia Petunia gli aveva allungato dopo pranzo - Dudley stava divorando la terza coppa di gelato alle fragole. Il ragazzo osservò l’arrivo di suo zio finendo il suo ghiacciolo. Come al solito zio Vernon non gli rivolse una sola occhiata mentre entrava in casa avvolto nel suo soprabito grigio. Harry era indeciso se tornare o meno in casa… c’erano i due soldatini, il suo nuovo tesoro che lo aspettava nella sua stanza, quando un ruggito arrivò alle sue orecchie.<br/> <br/> “RAGAZZO!” Harry si voltò verso la finestra aperta.<br/> <br/> Suo zio stava gridando probabilmente dalla cucina, a giudicare dal suono. Con un sospiro Harry si alzò, inciampò nella maglia troppo lunga e varcò la porta di casa. Quel che vide subito fu suo cugino in lacrime - vere o simulate che fossero - e sua madre china su di lui. Poi una serie di tonfi fece tremare il pavimento mentre suo zio emergeva dalla sua stanza con - Harry si sentì chiudere la gola in modo sgradevole - due soldatini stretti nella mano.<br/> <br/> Zio Vernon chiuse la porta di casa con un tonfo, dunque si voltò infuriato verso sui nipote. Istintivamente Harry indietreggiò… gli occhi dello zio lampeggiavano. “Allora com’è questa storia, ragazzo. Rubi i giocattoli a mio figlio.” Sussurrò Vernon chinandosi su Harry. In quel momento Dudley diede in un lamento simulato e sua madre chiocciò qualcosa in tono rassicurante. Ci pensa papà... vedrai, Diddy. Harry fissò la mano destra di suo zio. Deglutì…<br/> <br/> “ALLORA?!”<br/> <br/> L’urlo di suo zio non lo fece sussultare solo perché ormai ci aveva fatto l’abitudine. “Come osi, piccolo mostro ingrato…! Rubare, dico rubare in questa casa!” Harry aprì la bocca emettendo un suono inarticolato. In realtà aveva iniziato a parlare, sapeva farlo… ma con i Dursley era muto. Poi si sentì afferrare, scuotere, oscillò quasi cadde…<br/> <br/> “NON TI AZZARDARE A PRENDERE NIENTE CHE APPARTENGA A DUDLEY, MI HAI CAPITO BENE?”<br/> <br/> “Vernon…” Ma la voce incerta di zia Petunia non ebbe il potere di far rialzare Vernon Dursley, perché in quel momento aveva finalmente lasciato la spalla di suo nipote - come se avesse toccato qualcosa di molto sporco - e Harry aveva compiuto un grande errore. I suoi occhi verdi si erano alzati incontrando quelli di suo zio. Le grosse dita a salsiccia atterrarono sulla sua nuca prima che Harry potesse portarsi fuori tiro, poi lo raggiunsero sulla guancia, secche e crudeli.<br/> <br/> Harry indietreggiò, vide che su zia adesso si era portata alle spalle di suo marito guardandolo con espressione molto tesa. Harry si passò rapidamente la guancia, o piuttosto il naso con la piccola mano che subito ricadde esponendo il rivoletto di sangue che aveva arrossato il suo labbro superiore.<br/> Gli occhi verdi erano pieni di lacrime e qualcosa di amaro, tagliente come una lama… Harry li piantò ancora addosso alla figura tremante di rabbia di suo zio, fissandolo apertamente. Vernon si era bloccato lì in piedi. Poi il piccolo parve prendere fiato. <em>“Perché mi… spingi e mi… schiaffi… cattivo!”</em> Vernon Dursley sembrava una statua di sale. Sul suo volto si era verificato un cambiamento stranissimo. Si mosse a disagio. “Ha… ha parlato.” Si limitò a dire mentre si infilava bruscamente i due soldatini in tasca.<br/> <br/> Per un secondo sembrava essersi scordato di suo nipote, che era ancora lì con la mano premuta sul volto.<br/> “SPARISCI!!!"<br/> <br/> <br/> “…Piange?”<br/> “No, penso di no… comunque hai visto, Petunia che ti dicevo… sa parlare il piccolo mostro…”<br/> <br/> Harry non udiva i sussurri dei suoi zii affacciati sulla porta aperta del sottoscala. Se ne stava ancora raggomitolato sotto le coperte con le ginocchia strette contro il petto, il suo orso stretto tra le braccia. Zio Vernon si allontanò lasciando la moglie a vedersela con il nipote. Era un luminoso sabato mattina, l’auto era pronta per la scampagnata. Piers Polkiss sarebbe arrivato a momenti, ricordò Vernon a sua moglie raggiungendo il salotto: avrebbe fatto bene a svegliare il ragazzo per portarlo dalla vicina. Vernon Dursley non voleva suo nipote tra i piedi quando lui e sua moglie portavano fuori Dudley… fu con una certa impazienza che afferrò il soprabito e si sedette sulla sua poltrona preferita, in attesa.<br/> <br/> “Sveglia, ragazzo, avanti!” Petunia Dursley sbrigò la faccenda nel suo solito modo spiccio, la sua voce aspra strappò Harry dal sonno. Il piccolo sbatté le palpebre una, due volte sugli occhi assonnati. Lasciò andare l'orso mentre il suo sguardo ancora confuso inquadrava la porta lasciata aperta da sua zia.<br/> <br/> Per prima cosa prima di alzarsi nascose il suo orso ben sotto il letto, memore di quanto era accaduto il giorno prima. Poi si alzò e realizzò che era sabato… e che Dudley ed il suo amico erano a momenti. Mentre si chiedeva se gli zii lo avrebbero accusato anche del furto di quel vecchio orsacchiotto di Dudley, Harry udì zia Petunia di ritorno sui suoi passi. Non disse nulla ne' sull'orso ne' sui soldatini e prese a vestirlo ed a pettinarlo rapidamente, lei era già pronta.<br/> <br/> Aspettava con ansia il momento in cui il ragazzo avrebbe imparato a vestirsi da solo… era una tale seccatura doversi occupare di quel piccolo anormale. Quando si rialzò per contemplare freddamente la piccola figura che se ne stava diligentemente in piedi senza fare un fiato, lo sguardo le cadde sulla sua guancia. Petunia Dursley deglutì. Il suo naso non sanguinava più - la sera prima aveva pensato non senza una punta di paura che forse era meglio tamponarglielo, ma poi il ragazzo era scappato via prima di dargliene occasione. Ora la sua guancia recava innegabilmente i segni di uno schiaffo e questo era male, molto male.<br/> <br/> Questo avrebbe potuto essere notato dai vicini. “Vieni.”<br/> Gli disse sbrigativamente ed Harry la seguì fino alla cucina.<br/> “Ci siamo, Tunia?”<br/> “Mamma, andiamo?”<br/> <br/> Zia Petunia rispose al marito ed al figlio con voce dolce ed affettata mentre varcava la soglia della cucina con Harry al seguito. Appena furono dentro si voltò con apprensione verso il piccolo nella sua camicia troppo grande. Petunia distolse lo sguardo stringendo le labbra, poi armeggiò con un grosso pezzo di carta assorbente.<br/> <br/> Lo bagnò sotto l’acqua fredda avendo cura di strizzarlo. Mentre chiudeva il rubinetto si voltò per un attimo ad osservare suo nipote da sopra la spalla. “Ma tu sai parlare. Come mai allora fai scena muta?”<br/> Harry distolse i grandi occhi verdi… poi avvertì qualcosa di molto freddo sulla guancia. Sua zia lo stava tamponando con le lunghe dita, però piano.<br/> Il rossore sulla guancia di Harry non era scomparso quando la donna si rialzò, ma era leggermente attenuato. Petunia Dursley sperava che bastasse, non voleva che la gente parlasse più di quanto non facesse già perché non spendevano un capitale in vestiti per il piccolo mostro. Mentre lo scrutava ancora con viva preoccupazione suonarono alla porta e lei scattò immediatamente verso l’ingresso. Harry la seguì.<br/> <br/> Arabella Figg non aveva marito, ma in compenso possedeva una casa piena di gatti ed innumerevoli fotografie di gatti. Tutte le volte che i Dursley uscivano e non volevano portarlo con loro lo lasciavano dalla signora Figg.<br/> <br/> L'anziana donna sorrise appena a zia Petunia, lei sospinse avanti Harry. Arabella Figg era abbastanza avanti con gli anni… ma fingere di essere una Babbana era qualcosa alla quale non si sarebbe mai abituata: lei era una Maganò, tanto per iniziare, ovvero una vittima della sfortuna e secondo il suo punto di vista c’era una certa differenza. Non si sarebbe mai neppure abituata a dover sorridere mentre Harry veniva palesemente parcheggiato a casa sua perché gli zii ed il cugino non lo volevano tra i piedi durante le gite al parco o allo zoo, ma gli ordini erano chiarissimi.<br/> <br/> Aveva il divieto assoluto di dire qualsiasi cosa di troppo specifico ad Harry circa il mondo magico: Silente l’aveva pregata di non fornirgli informazioni che potessero sconvolgerlo o turbarlo, almeno finché era così giovane. Immaginava che già la morte dei suoi genitori fosse abbastanza, Silente. Arabella Figg sogguardò il bambino dall’alto, sorridendogli. Harry la studiava attentamente con i suoi luminosi occhi verdi mentre si incamminavano verso il vialetto che portava a casa della donna.<br/> <br/> <br/> Era sempre così silenzioso, a differenza di suo cugino. Un po' troppo silenzioso in effetti per un bambino di quell'età. Arabella Figg non era nemmeno la vecchia signora attenta solo ed esclusivamente ai suoi gatti che doveva fingere di essere e non le era sfuggito il modo in cui Harry doveva essere trattato in quella casa. D'altra parte bastava osservare quella camicia: non era certo della sua taglia ed a giudicare dai gomiti, Dudley doveva averla smessa da tempo. Arabella Figg non sapeva perché, ma aveva l'impressione che se i suoi zii avessero sospettato che Harry si divertiva troppo quando era con lei non glielo avrebbero più affidato, però cercava sempre di essere gentile con il ragazzo. Anche se lui le rispondeva a malapena.<br/> <br/> “Allora, Harry, sei…” aveva incominciato a dire, ma il sorriso le si spense come una lampadina fulminata sul volto mite e regolare. A meno di sbagliarsi di grosso, la guancia sinistra di Harry era un po’ troppo rossa.<br/> <br/> <em>Un po' troppo segnata dall'impronta del dito di una mano. </em><br/> <br/> “…sei, voglio dire hai fame?”<br/> “Io… no.”<br/> Rispose il bambino con voce educata continuando a camminare. Arabella Figg non aggiunse altro, non poteva: se avesse parlato, probabilmente il suo tono di voce o le sue parole avrebbero tradito la collera che adesso la divorava da capo a piedi. Brutti sporchi luridi… Strinse le labbra sforzandosi di continuare a sorridere.<br/> <br/> Arrivarono alla villetta della donna. Mentre Harry entrava la signora Figg si sforzò di mettere fuori il suo tono più conciliante ed innocuo e si diresse verso la cucina. Quel giorno niente album di fotografie di gatti, niente televisione spenta perché Harry era troppo timido per chiederle se poteva accenderla.<br/> <br/> “Ho del dolce al cioccolato, ne vuoi?” Udì la voce del piccolo risponderle un ‘si, grazie signora Figg’ dal salotto.<br/> <br/> Le mani le tremavano mentre appoggiava la fetta di dolce sul piatto. Entrando nel piccolo salotto affollato di trine e pizzi lo vide seduto sulla grande poltrona di fronte alla televisione spento con in mano un album pieno di foto di gatti. Il piccolo non chiedeva mai se poteva guardare la tv, o andare a giocare fuori, era come se avesse capito… Arabella Figg gli diede il piatto con la torta, poi afferrò il telecomando e disse: “Lo sai cosa penso? Che sul secondo canale danno un sacco di bei cartoni.”<br/> <br/> <br/> Gli occhi del bambino ebbero un guizzo euforico mentre prendeva la prima cucchiaiata di dolce. Arabella Figg prese posto sulla poltrona di fondo ed afferrò l’uncinetto che aveva lasciato in sospeso il giorno prima. Ogni tanto alzava gli occhi dal lavoro per osservare la piccola figura che fissava con occhi rapiti il teleschermo demolendo poco a poco la sua torta.<br/> <br/> Nella luce artificiale di quell’appartamento la sua guancia era innegabilmente di un rosso fuoco e chiaramente segnata dall'impatto di una mano. <em>Non deve essere stata le</em>i, rifletté. <em>Magari lo ha lasciato fare a quel maiale. </em><br/> <br/> Quando l’episodio fu terminato lo fu anche la torta di Harry. Prima che potesse impedirglielo il piccolo si alzò e sparì oltre la porta della cucina portando coscienziosamente il piatto sporco in mano. Quando Harry fu di ritorno in salotto il suo sguardo scivolò sul televisore dal quale ora gracchiava un telegiornale e venne rapito una grossa fotografia in una cornice argentata appesa al muro. Arabella Figg deglutì seguendo i suoi occhi verdi. La fotografia non si muoveva… non più, dopo che avevano ritenuto prudente camuffarla proprio per l’andirivieni dei conoscenti Babbani nella casa della signora Figg, ma ritraeva lo stesso lei ed Albus Silente sorridenti. Era stata scattata venti anni prima. Harry intercettò lo sguardo della donna che lo osservava con l’uncinetto abbandonato in grembo, i suoi occhi verdi ardevano di curiosità.<br/> <br/> “Chi é quel signore?” Disse indicando Silente con il dito.<br/> <br/> “Oh, un amico…” fu l’elusiva risposta di Arabella Figg. Harry tornò velocemente verso la poltrona, con gli occhi verdi assorti. “Un signore con una barba così l’ho visto una volta al supermercato con zia Petunia.<br/> <br/> Era un signore vestito in modo strano, portava un mantello!” “Si… beh, alcuni portano mantelli, hai visto?”<br/> <br/> Fu l’elusiva risposta della donna che sedeva nella poltrona di fronte, la quale ignorava che Harry era tenuto all’oscuro di tutto ciò che riguardava il mondo magico e la morte dei suoi genitori, ne’ poteva intuirlo da quel poco che il bambino aveva appena detto. “Eravate a fare compere? Magari vicino all’Holiday?”<br/> <br/> Aggiunse ancora lei, tanto per stemperare il suo imbarazzo. “Si.” Disse Harry dondolando il piede, ora guardava distrattamente il tappeto. “Se vuoi, c’è altro dolce, in frigo.”<br/> “No, mamma, gra…”<br/> poi Harry si bloccò, arrossendo: il suo piedino si irrigidì. “Voglio dire, no, grazie <em>signora Figg</em>… mi scusi.”<br/> <br/> <br/> “Magari, Harry. <em>Magari</em>.”<br/> <br/> Arabella Figg aveva afferrato di nuovo il suo uncinetto ma nemmeno il gran da fare che si dava per cambiare canale adesso poteva nascondere i suoi occhi di colpo lucidi. Spinse qualche pulsante a caso fino a che non incappò in uno show animato sul canale tredici o qualcosa del genere. Il volto di Harry si alzò ancora rapito verso la televisione. Lei deglutì, si alzò. Alzò il volume così che non la si sentisse troppo tirare su con il naso.<br/> <br/> <br/> <br/> * *<br/> <br/> <br/> <br/> Arabella Figg riportò fino a casa Harry all’ora prestabilita… i Dursley erano appena rientrati, Arabella colse il grasso Dudley entrare in casa caracollando mentre suo padre dietro di lui reggeva sbuffando le pesanti buste degli ultimi acquisti che erano rosse e con il logo di una importante catena di negozi di giocattoli stampato su. Attese che Petunia Dursley scendesse a sua volta dall’auto, poi che Harry si staccasse dal suo fianco salutandola educatamente.<br/> <br/> Attese di fronte alla porta con l’espressione più mite ed educata che le riuscì di ripescare mentre Petunia Dursley avanzava verso di lei con uno sdilinquito sorriso stampato sul volto cavallino.<br/> <br/> Anche Arabella Figg sorrise quando ricambiò il suo ‘buonasera, grazie signora Figg’ con i soliti convenevoli ‘ ma le pare, signora Dursley’… poi, mentre la donna le passava di fianco per entrare a usa volta in casa si voltò verso di lei. Il sorriso e l'aria svanita erano scomparsi dal volto di Arabella Figg e Petunia Dursley alzò i propri occhi scuri ad intercettare quello sguardo come se fosse dotato di qualche misteriosa forza d’attrazione… lo incrociò e sussultò spaventata. Una cosa era certa: la vecchia gattara di quartiere non l'aveva mai fissata come se stesse per saltarle al collo. Arabella Figg si curvò appena verso la donna tanto più alta di lei.<br/> <br/> <em>Non c'era niente di buffo in lei. Petunia Dursley si trattenne appena in tempo dal fare un brusco passo indietro.</em><br/> “Tu fa che gli veda ancora addosso un graffio… e ti garantisco che i Dissennatori al confronto di quello che ti farò io sembreranno dolci e comprensivi.”<br/> <br/> <br/> La reazione di Petunia fu memorabile: sbiancò sgranando gli occhi mentre la collera la invadeva, ma di fronte a quello sguardo mortalmente calmo poté solo emettere un verso roco, simile ad uno squittio.<br/> <br/> Arabella Figg annuì, ora sorrideva appena.<br/> “Anzi… adesso informo Silente, perché non mi piace affatto la sua guancia. E sai cosa? Gli dirò di venire a prendere a calci il povero culone di quel sacco di lardo che hai sposato, oltre al tuo.”<br/> Le guance di Petunia si coprirono di chiazze rosse, qualche busta le cadde di mano… sperò che nessuno dei vicini la vedesse così… udì Vernon chiamarla dall’interno, domandarle perché ci mettesse tanto, se per caso il ragazzo non ne avesse fatta ancora una delle sue… lo ignorò. Continuava a fissare Arabella Figg, la quale sorrideva amabilmente adesso e si stava allontanando per attraversare il loro prato. “Buona sera…”<br/> <br/> Disse a voce alta e cordiale la signora Dursley perché dalla villetta di fronte si erano affacciate due persone. Arabella Figg fece qualche passo in direzione della strada nel suo solito passo incerto, ma non prima di aver gettato a Petunia Dursley un ultimo sguardo molto eloquente.<br/> Harry era sicuro di aver preso tutto.<br/> <br/> La sua cartella conteneva una matita nuova, la merenda e il libro ‘Primi Passi Insieme’. Il libro glielo aveva dato la scuola elementare, era identico a quello di Dudley. La cartella di suo cugino era rossa, nuova fiammante ed al momento il bambino se la stava sistemando in spalla con gli occhi ancora gonfi di pianto senza guardare niente. Harry aveva stretto bene le cinghie della vecchia sacca da ginnastica di zio Vernon così che non gli sbattesse sul sedere mentre camminava.<br/> Si tenne a debita distanza da Dudley mentre aspettava che zia Petunia sopraggiungesse per accompagnarli quel loro primo giorno di scuola, ma al momento lo shock di dover lasciare la casa, i suoi giocattoli, il frigorifero pareva aver annientato il cugino di Harry.<br/> <br/> Poi sentirono i passi di zia Petunia avvicinarsi di corsa. La donna oltrepassò il bambino nei suoi camicia e pantaloni troppo larghi dunque si chinò sul suo grasso, imbronciato figliolo.<br/> <br/> “Il mio ometto che diventa grande e va a scuola!” Chiocciò pettinandogli un'ultima volta i capelli biondi sul testone e consegnandogli un sacchetto di carta bianco.<br/> “Ecco Diddy, la mamma ti ha messo un po’ di dolci qui dentro, oltre alla tua merenda.”<br/> Poi zia Petunia aprì la porta e riservò ad Harry una fugace occhiata distratta, segno che voleva essere seguita.<br/> <br/> Zio Vernon non aveva più schiaffeggiato Harry e non lo aveva più strattonato, ultimamente. Era quasi un anno che lo zio non gli dava più schiaffi… ma la sera prima lo aveva preso da parte per ringhiargli di non fare niente - assolutamente niente - di strano a scuola, di comportarsi bene oppure gli assicurava che per lui sarebbero stati grossi guai.<br/> <br/> Ma Harry aveva riconosciuto una differenza nel suo tono di voce. Era come se lo zio si limitasse a minacciare di picchiarlo. Prima non lo aveva mai minacciato, Harry aveva sentito sempre arrivare lo schiaffo o il rimprovero e basta.<br/> <br/> * *<br/> <br/> C’erano un sacco di bambini… tra cui Piers Polkiss e Malcom. Erano finiti nella stessa classe. Una maestra piuttosto anziana aveva accolto i bambini nuovi con un gran sorriso, per loro era prevista una unica classe. C’erano quasi diciotto bambini tra quelle mura giallo pallido ed altrettanti banchi.<br/> <br/> Piers, Dudley e Malcom avevano preso posto in fondo all’aula, Harry da parte sua aveva fatto di tutto per mettere tra se' e loro quanta più distanza possibile.<br/> <br/> C’era ancora un cicaleccio diffuso nell’aula, l’insegnante era entrata solo da dieci minuti, sedeva di fronte alla cattedra ed alla lavagna piena di strisce di gesso consultando un librone.<br/> Dudley pareva essersi ripreso in fretta dal trauma di dover andare a scuola - Harry sentiva la sua voce e quella di Piers sovrastare tutte le altre ridendo sguaiatamente.<br/> <br/> Lui sedeva tranquillo intercettando di tanto in tanto gli sguardi dei suoi compagni di classe.<br/> Aveva iniziato a portare gli occhiali da una settimana - zia Petunia aveva fatto caso al modo in cui stringeva gli occhi certe volte, come se non ci vedesse, così aveva annunciato a zio Vernon che probabilmente avevano una ulteriore seccatura: il ragazzo aveva bisogno di occhiali.<br/> Gli occhiali del ragazzo erano già stati aggiustati con lo scotch perché suo cugino Dudley non si era certo esentato dal colpirlo sul naso solo perché adesso li indossava.<br/> <br/> “Silenzio, silenzio! Allora! Cominciamo!”<br/> <br/> La voce della donna ci mise un po’ per imporsi sul caos, ma alla fine tutti tacquero.<br/> <br/> Lei ora teneva in mano quella specie di libro e scrutava i bambini che si mettevano poco a poco tranquilli con un sorriso pacato.<br/> <br/> “Allora bambini. Sono Miss Doreen, la vostra maestra. Quando la maestra entra in classe, tutti i bambini la salutano dicendo: ‘buon giorno, Miss Doreen!’ Su, coraggio proviamoci tutti assieme.”<br/> <br/> Un coro di diciotto voci si alzò ( ‘Buon giorno, Miss Doreeeeen!’) Poi gli occhi chiari della donna si abbassarono di nuovo su quella specie di grosso libro.<br/> Harry abbassò lo sguardo sulle proprie mani che spuntavano dalle maniche troppo lunghe della camicia di Dudley.<br/> Alcuni bambini all'entrata avevano riso della sua camicia troppo grande… sul suo banco c’era una vecchia bruciatura circolare. Era  un banco molto vecchio?<br/> <br/> “Adesso io chiamerò ognuno di voi. Vi alzerete in piedi quando sentite il vostro nome dicendo ‘presente’, d’accordo?”<br/> <br/> La donna iniziò a decantare ciascun nome a voce alta.<br/> (‘Zeller, Mary!’)<br/> Harry lasciò vagare lo sguardo nei pressi della lavagna.<br/> Qualcuno dietro di lui era impegnato in una silenziosa lotta, Harry sentiva piedi urtare distrattamente la sua sedia.<br/> Improvvisamente pensò a suo zio. Sarebbe riuscito a non fare niente di strano? Il fatto era che lui non lo faceva apposta… non poteva farci niente se era… cercò di ricordare quella parola. Suo zio lo aveva definito ‘freak’. Voleva dire… strano. Strambo.<br/> Per i Dursley era un enorme colpa, la sua più grande colpa.<br/> Sarebbe riuscito a farsi degli amici?<br/> <br/> Forse non avrebbe dovuto essere lì insieme a tutti quei bambini. Forse…<br/> “Potter, Harry.”<br/> Harry alzò gli occhi.<br/> “Presente.”<br/> Rispose.<br/> <br/> Poi da un banco alle spalle si levò un risolino: “Perché indossi dei vestiti enormi?”<br/> Si levò un coro di risate.<br/> Harry arrossì l’insegnante riprese seccamente la bambina che aveva parlato, dunque l’appello proseguì e terminò.<br/> “Allora chi di voi sa scrivere già il proprio nome?”<br/> <br/> <br/> <br/> * *<br/> <br/> “Marla… non avrà i pidocchi, vero?”<br/> L’uomo in uniforme blu lanciò una mezza occhiata allarmata ad Harry mentre gli passava vicino, ma prima di accertarsi se lui avesse sentito o meno Harry lo aveva oltrepassato di corsa. Era ricreazione - dopo di che la giornata di scuola si sarebbe conclusa.<br/> <br/> “Ehi, <em>freak</em>!”<br/> Harry schivò appena in tempo la pallonata… riconosceva quella voce.<br/> Si voltò incontrando il ghigno perfido di suo cugino.<br/> Malcom e Piers avevano sguardi euforici, eccitati, Harry notò che gli stavano facendo ala, anche se la stazza di Dudley li sovrastava ampiamente.<br/> Il ragazzo indietreggiò, poi corse verso la folla di bambini mescolandosi.<br/> “Ehi, spostato!”<br/> “Ma che cos’ha?”<br/> “Tuo cugino é matto… non parla mai con nessuno!”<br/> La voce di Dudley rimbombò nel cortile assolato seguita dall'ennesimo scroscio di risa, Harry continuò a correre.<br/> <br/> <br/> <br/> * *<br/> <br/> “Allora Dudley figliolo, com’è andata la prima settimana?”<br/> Era sera, la famiglia era a tavola, Dudley si stava rimpinzando di pasticcio di pollo, quando suo padre gli porse questa domanda alzò a malapena gli occhi dal piatto.<br/> Aggrottò le sopracciglia mentre aggrediva un grosso pezzo di crosta fragrante. Prese a lamentarsi immediatamente del fatto che l’insegnante gli aveva ‘sequestrato il suo trattore’ - in realtà Harry sapeva che l’insegnante glielo aveva tolto durante la lezione perché lui e Piers continuavano a lanciare palline di carta tutto intorno ed a far andare il trattore sotto il banco di nascosto - ma naturalmente non disse nulla.<br/> <br/> Zio Vernon si lamentò dell’idiozia dell’insegnante mentre zia Petunia si univa alle sue rimostranze augurandosi che almeno Dudley avesse riavuto il suo gioco indietro alla fine. Il ragazzo confermò, ma forse la cosa non gli interessava particolarmente perché i suoi occhietti porcini erano scivolati in direzione di Harry con un sogghigno.<br/> <br/> “Poi Miss Doreen ha detto ad Harry che non parla con gli altri e non é bello.”<br/> <br/> Harry deglutì.<br/> <br/> Zio Vernon si ricordò improvvisamente del nipote. Gli lanciò una mezza occhiata penetrante ed emise uno sbuffo sarcastico.<br/> “Figuriamoci. Ti sentirai speciale, no?”<br/> <br/> Harry mosse ancora un po’ di pollo nel piatto con la forchetta senza sapere bene cosa rispondere.<br/> <br/> Tutti lo prendevano in giro per i suoi vestiti troppo larghi e gli occhiali rotti, aveva iniziato Dudley, che nella sua piccola banda dettava legge e presto anche i suoi compagni di classe avevano seguito l’esempio - così ad Harry non veniva voglia di parlare con loro più di quanta non ne avesse di parlare tempo prima con i Dursley…<br/> Inoltre lo chiamavano sempre ‘freak’ e ‘ spostato’ oppure lo colpivano con la palla.<br/> “Ti ho fatto una domanda, ragazzo!”<br/> <br/> Il pugno di zio Vernon si abbatté sul tavolo facendo tintinnare il bicchiere.<br/> <br/> “N-no, zio Vernon.”<br/> <br/> “Mi auguro che tu non abbia fatto niente di stupido… e sai che cosa intendo.”<br/> Harry scosse la testa mantenendo gli occhi bassi. Sentiva ancora l’attenzione dello zio su di se’ e non gli piaceva.<br/> <br/> Freak… ehi, ritardato! - Ma sa parlare? - Si, si in classe risponde. - Come mai indossa quella roba? - Non lo so…secondo me é muto. - Sceemo! Come fa ad essere muto se prima ha detto ‘buongiorno’?<br/> <br/> “Benissimo perché non lo sei. Sei solo un piccolo stravagante.”<br/>  Con quella, la faccenda doveva essere chiusa: zio Vernon decise finalmente di tornare a concentrarsi sul suo pollo.<br/>  </p>
  </div>
  