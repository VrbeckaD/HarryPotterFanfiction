
    <div id="chapters" role="article">
        <h3 class="landmark heading" id="work">Work Text:</h3>
          <div class="userstuff"><p>Giglio reciso</p><p> </p><p>Severus barcollò, appoggiandosi alla porta aperta della stanza. Entrò, sbattendo contro gli stipiti e si arrestò.</p><p>Il pianto del neonato risuonava per tutta la camera, assordandolo.</p><p>“No…” esalò Piton, con un filo di voce. Cadde in ginocchio e raccolse il cadavere di Lily da terra, gli occhi della donna ancora sgranati.</p><p>Harry gridava all’interno della culla, serrando le manine intorno alle assi di legno.</p><p>Severus strinse a sé il cadavere di Lily, gridando di dolore. I suoi richiami disperati si confondevano con quelli del piccolo.</p><p>&lt; Tutto questo è colpa mia! Se non avessimo litigato, se non ti avessi chiamata Mezzosangue…</p><p>Per quella sciocchezza ti ho allontanato e non ho potuto avvertirti del pericolo.</p><p>Dicendo quella profezia a Voldemort, ti ho condannato a morte &gt;. Le accarezzò la testa, passandole le dita tra i capelli rossi.</p><p>Le lacrime solcavano il suo viso pallidissimo.</p><p>‘</p><p>
  <em>Il bambino ridacchiò, facendo volare le farfalle che aveva creato con le foglie tutt’intorno a loro.</em>
</p><p>
  <em>“Sono bellissime” sussurrò Lily.</em>
</p><p>
  <em>Il piccolo Severus la guardò far sbocciare innumerevoli fiori dal nulla.</em>
</p><p>
  <em>“La magia è un segreto solo nostro. Noi siamo speciali” disse.</em>
</p><p>
  <em>Lily mormorò: “Io mi sento speciale solo accanto a te”.</em>
</p><p>‘</p><p>&lt; In un’altra vita non ti avrei fatto scappare da me. Ti avrei convinto a restare e… saremmo insieme. Tu saresti ancora al mio fianco &gt; pensò Severus.</p></div>
        <!-- end cache -->
    </div>
