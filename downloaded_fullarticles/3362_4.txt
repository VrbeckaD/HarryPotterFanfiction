
  <div class="userstuff module" role="article">
    <h3 class="landmark heading" id="work">Chapter Text</h3>
    <p>    Harry przysiadł na piętach i wytarł pot z czoła. Okulary zsunęły się mu na sam czubek nosa, więc odzianą w rękawiczkę ogrodniczą dłonią, przesunął je trochę wyżej. Lato na Privet Drive podobnie do ostatniego, było bardzo duszne i gorące. Z nieba w ciągu ostatnich dwóch tygodni, nie spadła ani jedna kropla deszczu, przez co powietrze było nieprzyjemne i parne.  </p><p>   Rozglądając się po jednakowych trawnikach i idealnie zaparkowanych samochodach Harry westchnął ze zmęczenia i znów pochylił się nad grządką. Metodycznie usuwając chwasty, z fiołków ciotki Petunii, Harry rozmyślał nad tonami gazet, które leżały w jego pokoiku, wielokrotnie już przez niego przeczytane. Jednocześnie irytowało i bawiło go podejście do całej sprawy Proroka Codziennego. Słynna gazeta rozprowadzana w czarodziejskiej Wielkiej Brytanii i Irlandii, zmieniała swe poglądy i zdanie szybciej niż Błyskawica skręcała. Jednak ulubionym tematem owego czasopisma był właśnie Harry. Dzięki Prorokowi, Harry czarodziejskiemu światu przedstawiony był już jako uwodziciel, dzielny czempion, biedna sierota płacząca co noc, za rodzicami albo szaleniec. W zeszłym roku, Harry znalazł się pod szczególnym ostrzałem i uwagą gazety, która wyśmiała nie tylko jego, ale także dyrektora Hogwartu - Albusa Dumbledora.</p><p>   Wszystko zaczęło się od Turnieju Trójmagicznego odbywającego się na czwartym roku Harry’ego. Młody czarodziej zakwalifikowany jako czwarty czempion, musiał wziąć udział w trzech niebezpiecznych zadaniach, jednocześnie konkurując z doświadczonymi i starszymi uczniami. Niestety, okazało się, że ostatnie zadanie było sabotowane przez sługę Lorda Voldemorta, który przeniknął w szeregi kadry nauczycielskiej Hogwartu. Pod przebraniem Alastora Moody’ego (starego aurora i przyjaciela Dumbledora) udało mu się zmienić puchar Turnieju w świstoklik i przenieść dwóch mistrzów Hogwartu na stary cmentarz. Tam mistrz Hufflepuffu - Cedrik Diggory został zamordowany przez Glizdogona, a Voldemort dzięki krwi Harry’ego odzyskał swoje ciało. Próbował zabić też Harry’ego, jednak temu cudem udało się zbiec z ciałem jego kolegi.</p><p>   Od tamtego czasu Prorok Codzienny malował Harry’ego w niekorzystnych barwach, oskarżając o szaleństwo i próbę zwrócenia na siebie uwagi. Szkalował jego i trzymającego stronę chłopaka dyrektora. Harry wrócił na Privet Drive, pełen smutku i złości. Każdego wakacyjnego dnia zanurzał się w przygnębiających w myślach na temat Cedrika, rodziców i Voldemorta. A nocami te same osoby nękały jego koszmary.</p><p>Potem nadszedł kolejny rok szkolny.</p><p>   Piąty rok Harry’ego w Hogwarcie na pewno do lekkich nie należał. Nauczycielką Obrony przed Czarną Magią (ulubionego przedmiotu Harry’ego)  została Dolores Umbridge - czyli “Różowa Ropucha” jak miało ją w zwyczaju nazywać grono Hogwarckich uczniów. Jak się Harry potem dowiedział, owa urzędniczka Ministerstwa nasłała na niego w wakacje dwóch dementorów, aby go unieszkodliwić. Niestety, chłopak musiał wtedy użyć magii by się bronić, więc został wezwany na rozprawę sądową i szczęśliwie uniewinniony. Podczas tego roku, Umbridge kazała mu pisać za karę zdanie: “Nie będę opowiadać kłamstw”, które wyryło się na jego skórze do końca życia. Jednocześnie Voldemort przez cały czas nękał go wizjami i nieustannym bólem blizny. Jednak najgorsze zdarzyło się na końcu piątego roku.</p><p>Umarł Syriusz. Syriusz został zamordowany. Zginął ukochany ojciec chrzestny Harry’ego.</p><p>Nie wróci. Nie przyjdzie. Nie powie, ciepłym, energicznym głosem...</p><p>
  <em>Cześć, szczeniaku. Co tam u ciebie?</em>
</p><p>Harry już nie usłyszy śmiesznego, szczekającego śmiechu swojego ojca chrzestnego.</p><p>Bo nie żyje.</p><p>A to wszystko jest winą Harry’ego.</p><p>A raczej Harry'ego i przepowiedni.</p><p>Feralnej, wstrętnej przepowiedni, dzięki której zginęli jego rodzice i Syriusz, a Voldemort pragnie go zabić.</p><p>Ale w tym momencie przepowiednia nie liczyła się, bo Syriusz nie żył.</p><p>Gdyby, był bardziej cierpliwy. Gdyby oddał Malfoyowi szklaną kulę, która ową przepowiednię zawierała. Gdyby zaufał dorosłej osobie. Gdyby, gdyby tylko…</p><p>   Harry zgiął się wpół, a w jego klatce piersiowej nagle zapulsował straszny, tępy ból. Czuł jakby gula utknęła mu w gardle, a spomiędzy jego spękanych warg wyfrunął świszczący, trzęsący się oddech. Do jego zgiętego grzbietu przylepił się od potu za duży podkoszulek. Harry’emu zamgliły się oczy, a w kącikach stanęły bezsilne łzy. Po chwili wciągnął długi wdech przez nos. Powoli się uspokajając, powrócił do wyrywania chwastów z ogródka ciotki. To metodyczne zadanie, może i do jego ulubionych nie należało - ale z pewnością pomagało odciągnąć uwagę od niechcianych myśli.</p><p>Chwyt. Okręcenie. Pociągniecie.</p><p>Harry nawet nie zauważył, jak wszystkie jego myśli odpłynęły gdzieś daleko.</p><p> </p><p align="center">***</p><p><br/>
</p><p>    Chłodna woda spłynęła do jego gardła i Harry poczuł natychmiastową ulgę. W każdym rogu kuchni stał mały elektryczny wiatraczek, rozwiewając upięte kosmyki ciotki Petunii. Kobieta krzątała się po kuchni, wyciągając przeróżne produkty z szafek i lodówki, od czasu do czasu spoglądając też na pieczeń w piekarniku.</p><p>    Stojący na błyszczącej podłodze, opierający się o czyściutki blat Harry, w pobrudzonym ziemią podkoszulku i dziurawych jeansach, czuł się zupełnie nie na miejscu.</p><p>Podobnej myśli była chyba ciocia Petunia, sądząc po jadowitym spojrzeniu jakim obdarzyła pobrudzone stopy chłopaka.</p><p>    Dursleyowie mieli dzisiaj gościć jednego z partnerów biznesowych wuja Vernona wraz z jego rodziną. Dudley od rana chodził za ciotką, która męczyła go w sprawie odpowiedniego koloru koszuli. Wujek od samego świtu polerował lusterka w swoim samochodzie, potem przeczytał gazetę i wypił kawę. Z nerwów wylał na siebie pół filiżanki, a sfrustrowana ciotka przez następną godzinę, prawie płacząc okupowała ze szmatką wypastowaną podłogę.</p><p>    Teraz wuj Vernon stał przed lustrem w przedpokoju i wykrzykując entuzjastycznie, ćwiczył powitanie gości. Dudley siedział w salonie przeglądając kanały na nowiutkim telewizorze, lecz co chwilę zerkał na Harry’ego z dziwnym wyrazem twarzy.</p><p>    Stojący w kuchni chłopak podszedł na palcach (aby nie ubrudzić wyszorowanych płytek) do zlewu i opłukał szklankę. Ostrożnie, dalej na palcach przemknął przez korytarz - omijając wymachującego rękami wuja Vernona szerokim łukiem - i wspiął się po skrzypiących schodach. Idąc spoglądał na równiutko powieszone zdjęcia, przedstawiające Dudleya i państwo Dursleyów. Na plaży, w parku, koło wiekowego zamku albo w otoczeniu kwiatów ciotki - stał wuj Vernon, ciotka Petunia i Dudley (ten ostatni w różnych stopniach rozwoju).</p><p>   Harry stanął w ciemnym holu, patrząc na największą ramkę wiszącą na ścianie. Złote pasma włosów ciotki lśniły w słońcu, a jej błękitna sukienka rozpływała się na parkowej ławeczce. Wuj Vernon wyglądał na najbardziej zadowolonego i szczęśliwego mężczyznę pod słońcem, a jego wąs zakręcał się tak radośnie i śmiesznie, że sam Harry wydobył z siebie prychnięcie.</p><p>Pomiędzy rodzicami siedział roześmiany Dudley, któremu złocisty lok opadał na czoło.</p><p>Trzymał w rękach ciastka i lody, a jego policzki umazane były słodką czekoladą.</p><p>    Harry wciąż spoglądał na zdjęcie i zastanawiał się dlaczego nie może się ruszyć. Może to szczęśliwa twarz wuja, której nigdy nie widział? Może słodki uśmiech ciotki, który nigdy nie był skierowany do niego? A może zadowolony Dudley, siedzący między swymi rodzicami (chociaż, gdyby Harry miał zgadywać - z zadowoleniem Dudleya, miały też pewnie coś wspólnego lody i ciastka)?</p><p>    Coś go w tym zdjęciu przyciągało i nie mógł odwrócić wzroku. Nawet nie zauważył, gdy z kuchni na korytarz wpadł promyczek światła, a jego twarz odbiła się w rodzinnej fotografii.</p><p>   Czarne, rozczochrane włosy i szmaragdowe oczy, osadzone na szczupłej (w tym momencie brudnej od ziemi) twarzy, rzuciły cień na rodzinę na zdjęciu. Zamarznięte na fotografii promienie słońca zblakły, gdy padł na nie cień włosów chłopka. Nagle cała rodzina nie wydawała się już beztroska i szczęśliwa. W ich oczach czaiła się odraza, gdy kierowali na stojącego na schodach niskiego chłopca, pełen oskarżeń wzrok. Harry odsunął się od fotografii jak oparzony, zasłaniając brudnymi szkłami swoje smutne i zamglone, zielone oczy.</p><p>   Zdecydowanym krokiem wspiął się po reszcie stopni i z rozmachem wszedł do swojej sypialni. Drzwi trzasnęły, z dołu dobiegł go krzyk ciotki, ale Harry nie zwracał na to uwagi. O mało nie potknął się na leżącym w nogach łóżka kufrze, gdy pędził do zamkniętego okna. Po drugiej stronie szyby, na bordowym parapecie stał dumnie brązowy puchacz. Puchacz z Hogwartu.</p><p>   Harry czym prędzej przekręcił klamkę okna i wpuścił sowę do środka, ostrożne przenosząc ją do klatki Hedwigi, by się napiła. W jednej sekundzie wytarł nieporządnie ręce, o podarte jeansy i chwycił uwiązany u jej nogi liścik i prędko go rozwinął, poprawiając zabrudzone okulary. Zamrugał ze zdziwieniem, gdy jego oczom ukazało się znane mu delikatne i piękne pismo, pełne zawijasów:</p><p> </p><p> </p><p>
  <em>Drogi Harry,</em>
</p><p>
  <em>Jeśli Ci to odpowiada, przybędę na Privet Drive numer cztery w ten piątek o godzinie dwudziestej trzeciej, by eskortować Cię do Nory, gdzie spędzisz resztę swoich wakacji.</em>
</p><p>
  <em>W drodze do Nory chciałbym załatwić pewną sprawę i byłoby mi miło, gdybyś zgodził się, aby mi towarzyszyć. Sprawę wyjaśnię dokładniej, kiedy się zobaczymy.</em>
</p><p>
  <em>Jeśli możesz, wyślij odpowiedź poprzez tę sowę. Mam nadzieję, że zobaczymy się w piątek.</em>
</p><p>
  <em>Z pozdrowieniami:</em>
</p><p>
  <em>Albus Dumbledore. [1]</em>
</p><p>
  <em> </em>
</p><p>    Harry szybko pobiegł do kufra i wygrzebał z niego kawałek czystego pergaminu. Rozprostował go na stojącym pod oknem biurku i chwycił pióro. Z zamyśleniem postukał nim w drewniany blat i ostrożnie zamoczył w buteleczce atramentu.</p><p> </p><p>
  <em>Szanowny Panie Dyrektorze,</em>
</p><p>
  <em>Z chęcią przyjmę Pana propozycję i z niecierpliwością będę oczekiwał Pańskiego przybycia. Bardzo cieszę się również na wieść o moim miejscu zatrzymania, na resztę wakacji.</em>
</p><p>
  <em>Naturalnie, że chciałbym pomóc w ważnej dla Pana sprawie. Jeśli tylko mogę się do czegoś przydać, z radością zrobię co w mojej mocy.</em>
</p><p>
  <em>Pełny nadziei na piątkowe spotkanie:</em>
</p><p>
  <em>Harry Potter.</em>
</p><p> </p><p>    Usatysfakcjonowany z takiego doboru słów Harry zwinął liścik w rulonik i przymocował go do nogi brązowego puchacza. Pogładził sowę po piórach i przeniósł na parapet, jednocześnie uchylając okiennice. Ptak zatrzepotał skrzydłami spoglądając na wyplewione przez Harry'ego kwiaty, jeszcze raz rzucił okiem na pokój i wzbił się w powietrze cicho pohukując. Hedwiga po chwili mu zawtórowała, a z dołu dobiegł rozgniewany okrzyk wuja, w którym wyraźnie było słychać powtarzające się słowo “sowy”. Nastoletni czarodziej patrzył jak odlatuje, a złote promienie letniego słońca oświetlają jej puszyste piórka. Stał przed oknem jeszcze przez chwilę, obserwując jak brązowy puchacz z maleńkim liścikiem zmieniał się powoli w czarną kropeczkę wśród chmur.</p><p>   Harry z westchnieniem powlókł się ku łóżku i chwycił leżący na nim ręcznik, bieliznę i zestaw ubrań. Cichutko otworzył drzwi, by jeszcze bardziej nie rozgniewać wuja i na palcach podkradł się do łazienki.</p><p>   Szybko powrzucał brudne ubrania do kosza i wszedł pod prysznic, puszczając letnią wodę. Trójka Dursleyów, która kąpała się wcześniej zużyła cały zapas gorącej wody. Oczywiście mogli kąpać się krócej niż każdy po godzinę, gdy Harry plewił kwiaty, mył okna, czyścił samochód i przygotowywał pieczeń, ale Harry i tak nie narzekał. Wiedział, że to i tak nic nie da.</p><p>  Spojrzał na zaschniętą grudkę ziemi na przedramieniu i zaczął drapać ją paznokciem, jednocześnie kierując na nią strumień wody.</p><p>   Nadal rozmyślał o zaszłej kilka minut wcześniej sytuacji. Nagle zaczęły dopadać go wątpliwości. A jeśli to był tylko żart? Albo pułapka? Albo jeśli wiadomość naprawdę przesłał Dumbledore, to jego odpowiedź może się gdzieś zawieruszyć? Albo dostarczającej wiadomość sowie może się coś stać?Możliwości było wiele, a tak mało szans na wybawienie z jego małego piekła. Wyrwał się z zamyślenia i z roztargnieniem spojrzał na miejsce gdzie przed chwilą była grudka ziemi.</p><p>   Skóra była czysta, jednakże zaczerwieniona i przetarta od zbyt długiego drapania. Gdy na podrażnionym naskórku pojawiły się niewielkie ślady krwi, Harry z powrotem wsadził rękę pod wodę. Po chwili cały wszedł pod letni strumień, pozwalając chłodnym kropelkom uderzać w jego włosy i spięte ramiona.</p><p><br/>
</p><p align="center">***</p><p> </p><p>     Gdy na podjeździe Privet Drive numer cztery zaszurał żwir i słychać było trzaskanie zamykanych drzwi, z parteru Harry usłyszał przytłumione piski podniecenia i nerwowe chrząkania wuja Vernona. Po chwili dało się słyszeć jak ten podbiega do drzwi i szeroko je otwiera. Szybko zrywając się z łóżka Harry schował czytaną przez niego książkę “Magia biała, czarna, szara i inne jej kolory” pod poduszkę i lekko przemknął do okna. Delikatnie uchylił zasłonę, na tyle, aby powstała mała szparka do patrzenia. W świetle zachodzącego słońca, koło czarnego, luksusowego samochodu stała trójka wysokich ludzi.</p><p>     Postawny blondyn w szykownym garniturze musiał być wyczekiwanym gościem. Opierająca się o niego brunetka, ubrana w długą czerwoną suknię, rozglądała się ciekawie po identycznych trawnikach, jakby nie mogła uwierzyć w ich istnienie.</p><p>     Jednak wzrok Harry'ego przyciągnął stojący obok pary chłopak. Wysoki młodzieniec ubrany w elegancki sweter, rzucił domownikom numeru czwartego uroczy, chłopięcy uśmiech potrząsając jednocześnie swą piaszczystą grzywką.</p><p>     Harry mocno zacisnął rękę na białym podkoszulku i gwałtownie odsunął się od okna, poruszając przy tym zasłonami. Nie podobało mu się to. Nie lubił tego uczucia. Gdy chłopak się uśmiechnął poczuł jak jego serce przyspiesza, a od policzków bije dziwne ciepło.</p><p>     Czarodziej dotknął swojego czoła i zmarszczył brwi, gdy poczuł normalną temperaturę. Czyżby przeziębił się pod prysznicem? Ale nie ma gorączki, do tego przeziębienie nie wyjaśniłoby szybszego bicia serca. Harry poruszył się niepewnie i przełknął ślinę, słysząc jak goście wchodzą do salonu Dursleyów, a wuj głośno chwali się nowym telewizorem.  </p><p>O co chodziło? Czy to może sprawka tego chłopaka? Czy to możliwe, że był czarodziejem i zastosował na Harrym jakieś zaklęcie?</p><p>    Nie, to niemożliwe. Harry nie widział jak używał różdżki, poza tym nieznajomy, nawet go nie zauważył. Do tego zgodnie ze słowami Dumbledora i dedukcją Harry'ego, do domu Dursleyów nie mógł wejść nikt, kto źle życzył mieszkańcom lub chciał ich skrzywdzić.</p><p>    Harry przysiadł na krawędzi łóżka i wsłuchał się w odgłosy dobiegające z parteru. Cicha rozmowa przerywana była stukaniem sztućców o talerze i okazjonalnym szuraniem krzesła.</p><p>    Harry po chwili zrelaksował się i wczołgał na łóżko, uważając by stare deski nie zaskrzypiały. Wyjmując książkę spod poduszki, ułożył się na pościeli wygodnie i otworzył na rozdziale siódmym: “ Zielony kolor zaklęć. Zabijające, trujące i toksyczne”. Nagle hałas w salonie ucichł, a wśród stukania noży i wielcy, rozbrzmiewał głos wuja Vernona, który zapewne opowiadał jakąś anegdotę. Harry przewrócił oczami i miał zamiar wrócić do książki kiedy w jadalni rozległy się grzeczne śmiechy. Harry napiął się słuchając młodego, męskiego i bardzo melodyjnego głosu, chłopaka o piaszczystej grzywce.</p><p>   Cóż na pewno nie był to śmiech, żadnego z domowników Privet Drive nr. 4. Z pewnością był to męski śmiech, dlatego opadała też żona współpracownika wuja. Na koniec - śmiał się młody głos, więc automatycznie odpadał partner biznesowy wujka - co typowało na zwycięzcę wysokiego młodzieńca.</p><p>   Harry klepnął się w policzki, gdy te znów zaczęły nieprzyjemnie się nagrzewać. Nagle usłyszał ten sam melodyjny głos, pytający o drogę do toalety i wysoki pisk ciotki - co można było uznać na odpowiedź. Oczy Harry'ego rozszerzyły się na dźwięk butów stąpających po skrzypiących schodach. Osoba na stopniach przystanęła chwilę, a Harry zamarzł na łóżku, niezdolny do żadnego ruchu. Klamka w drzwiach pokoju Harry'ego opadła, a do środka zaglądnęło dwoje niebieskich oczu, ukrytych pod blond grzywką.</p><p>   Harry siedział zamrożony wśród pomarszczonej pościeli, w przydużym białym podkoszulku i przetartych dresach, w dłoniach trzymając księgę o zaklęciach. Ta sytuacja jakoś średnio sprzyjała przyjmowaniu gości do pokoju.</p><p>   Drzwi otworzyły się jeszcze szerzej, a błękitne oczy przeskanowały szybko pokój, w końcu osiadając na Harrym. Chłopak nagle spiął się i gwałtownie wyprostował gapiąc się na młodego czarodzieja leżącego na łóżku. Jego kremowe policzki zalał różowy rumieniec, a z gardła wydobywały się dźwięki, które Harry mogły nazwać jedynie niezręcznym chrząkaniem i dziwacznymi pomrukami. Prędko zatrzasnął książkę i nerwowo zakręcił na palcu czarny kosmyk włosów. Powoli zsunął się z łóżka czując jak na jego policzki także wkrada się rumieniec.</p><p>-  Najmocniej przepraszam. Ale… Czy ty się dusisz?</p><p>   Oczy stojącego w drzwiach młodzieńca rozszerzyły się jeszcze bardziej, gdy ten przecząco pokręcił głową. Ciężko przełknął i kilkakrotnie otworzył usta. W końcu powiedział cicho, że szukał drogi do toalety, ale najwyraźniej pomylił drzwi. Harry wyciągając kilka nitek z szarych dresów, skinął twierdząco wskazując palcem na białe drzwi, po drugiej stronie korytarza. Chłopak poczochrał swoją piaszczystą grzywkę dłonią i po krótkim “dziękuję” odwrócił się w miejscu. Harry nadal stojąc niezręcznie na środku pokoju czekał, aż nieznajomy opuści pomieszczenie, ale ten najwyraźniej toczył jakąś wewnętrzną bitwę. Wreszcie po kilkunastosekundowej ciszy, blond włosy młodzieniec wydusił z siebie, bardzo ciche:</p><p>- Fajny podkoszulek!</p><p>   I tak mocno zatrzasnął drzwi, że Hedwiga, aż podskoczyła w swojej klatce i skrzydłami postukała w jej pręty. Sam Harry, zagubiony wciąż stał na środku pokoju, czując jak chłodny wiatr z okna rozwiewa jego rozczochrane włosy. Decydując się zapisać to wydarzenie na liście “dziwaczne zdarzenia z mojego życia”, Harry z powrotem wskoczył na wysłużone łóżko.</p><p>I choć jego policzki nadal promieniowały ciepłem.</p><p>I choć jego serce, wciąż nie mogło wrócić do normalnej prędkości.</p><p>I choć jego palce wciąż drgały i w podnieceniu szarpały nitki z podkoszulka.</p><p>   Harry nie mógł tego dziwacznego wieczora, oznaczyć jako zły wieczór. W pewnym sensie, wszystkie te uczucia i emocje łączyły się w jedno przyjemne doznanie, którego Harry nie potrafił nazwać. I chyba wolałby, nie znać jego nazwy.</p><p> </p><p>Tej nocy, zamiast zielonych błysków światła i wygiętej sylwetki wpadającej w czarne zasłony, Harry śnił o złocistej plaży i czystym błękicie morza.</p><p> </p>
  </div>
  