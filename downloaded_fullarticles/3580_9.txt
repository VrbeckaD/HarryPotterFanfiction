
    <div id="chapters" role="article">
        <h3 class="landmark heading" id="work">Work Text:</h3>
          <div class="userstuff"><p>Dopo la guerra</p><p> </p><p>Severus si accomodò con la schiena contro un albero e chiuse gli occhi, inspirando l’odore di umido, il vento leggermente freddino gli sferzava i pesanti vestiti neri, facendo ondeggiare la sua cappa scura contro il tronco alle sue spalle. Socchiuse gli occhi e guardò il gruppo di centauri che galoppavano rapidamente.</p><p>Uno di loro si fermò accanto al lago proibito, da qui uscì una sirena. I due si guardarono intensamente, la sirena s’immerse con versi striduli e il centauro raschiò il terreno con gli zoccoli.</p><p>Piton incrociò le braccia al petto, una sensazione di serenità lo invase.</p><p>&lt; La felicità per me è sempre stata come un giocattolo che non potevo possedere. Vedevo gli altri acquisirla o averla semplicemente per nascita, me l’hanno sbattuta in faccia in ogni momento della mia vita.</p><p>Loro avevano un padre che li amava, loro avevano una madre ancora viva e non sfinita dalle angherie di loro padre. Loro non conoscevano il dolore di essere sempre diversi, di amare non ricambiati, di non poter possedere nemmeno dei vestiti della giusta misura.</p><p>Aveva pensato di poter avere almeno un angolino dove nascondersi, uno scopo, ma Silente aveva consumato tutto quello chiedendogli un sacrificio terribile.</p><p>Ora, finita la guerra, finalmente posso assaggiarla per la prima volta anche io. Ho il terrore che svanisca, che mi svegli e scopra che non è successo, che è solo un sogno &gt; pensò.</p><p>Si portò una mano alla cintola ed estrasse la bacchetta, l’agitò delicatamente e un piccolo giglio bianco crebbe dal terreno, aveva delle venature vermiglie all’inizio del petalo e lo stelo era verde smeraldo.</p><p>“Finalmente sei stata vendicata, hai trovato la pace. Ti chiedo solo di essere il mio angelo, Lily, nient’altro” pregò piano.</p></div>
        <!-- end cache -->
    </div>
