
    <div id="chapters" role="article">
        <h3 class="landmark heading" id="work">Work Text:</h3>
          <div class="userstuff"><p>Il segreto di Rita Skeeter</p><p>Harry sentì la testa pizzicare, un rivolo di sudore gli scese lungo la fronte e sulla guancia. Si leccò le labbra e piegò di lato il capo. Si grattò il collo arrossato passando l’indice sotto il colletto umido della camicia. Si slacciò la cravatta e si mordicchiò il labbro. Strofinò il lobo dell’orecchio umido con l’indice e il pollice dell’altra mano. Sentiva lo stridio della punta della piuma d’oca sulla superficie ruvida della pergamena. Rita si piegò in avanti e gli sorrise. Gli afferrò la gamba con la mano, le unghie laccate di verde erano lunghe due volte il normale e premevano contro il pantalone del ragazzo.</p><p>“Sentiti pure a tuo agio” sussurrò sporgendo le labbra. Harry impallidì e sgranò gli occhi, le iridi verdi si sbiadirono.</p><p>“Io …” balbettò. Allontanò il braccio della donna con entrambe le mani e deglutì a vuoto.</p><p>“Quella penna deve per forza scrivere?” domandò. La giornalista socchiuse gli occhi.</p><p>“Suvvia non farci caso e dimmi pure quali sono i tuoi segreti” mormorò. Harry si alzò, fece cadere il secchio dello straccio a terra e raggiunse la porta.</p><p>“Io non ho segreti!” strillò. Abbassò la maniglia e la donna si appoggiò al muro dello sgabuzzino.</p><p>“Possiamo sempre averne uno insieme” mormorò con voce suadente la più grande. Il prescelto uscì dalla stanzetta e scappò via. Rita afferrò con due mani la pergameno e se la avvicinò al viso, la piuma verde vibrò, smettendo di scrivere.</p><p>“Il prescelto dimostra la sua instabilità mentale addirittura facendo delle avance alla vostra scrittrice di fiducia …” lesse. Ghignò e annuì.</p><p>“Quest’articolo sarà una bomba” mormorò.</p></div>
        <!-- end cache -->
    </div>
