
    <div id="chapters" role="article">
        <h3 class="landmark heading" id="work">Work Text:</h3>
          <div class="userstuff"><p> </p><p>-Ouch! Il mio piede!-</p><p>-<em>Ssh!</em> Vuoi farci scoprire?-</p><p>-Mi hai pestato il piede!-</p><p>-<em>Ssssh!!!</em> Scusa! Però non urlare!-</p><p> </p><p>Harry avrebbe dovuto fare più attenzione a dove metteva i piedi, lo riconosceva, ma al momento aveva ben altro a cui pensare.</p><p>Continuò a tenere d'occhio il bagliore argenteo e la figura a cui esso apparteneva, fiocamente illuminata dalla luce che filtrava dalle finestre di Hogwarts.</p><p>Draco Malfoy stava girando di notte, tutto solo, senza nemmeno quei due scimmioni di Tiger e Goyle appresso.</p><p>Aveva tutta l'aria di tramare qualcosa.</p><p>Ovviamente Hermione non l'avrebbe pensata così; lei avrebbe pensato che Harry fosse fissato, e avrebbe rimproverato Ron per averlo incoraggiato.</p><p>Per questo non era anche lei sotto il Mantello intenta a pedinare Malfoy.</p><p>E per questo Harry era stato costretto a portarsi dietro la macchina fotografica di Colin Canon, per provarle una volta per tutte che lui stava <em>davvero</em> tramando qualcosa, che anzi quasi sicuramente aveva già seguito le orme del padre, e aveva intenzione di dare inizio ad un piano segreto contro Hogwarts, Silente e ovviamente contro di lui, il Bambino Sopravvissuto.</p><p>Quel pacchetto che portava con tanta cura, camminando piano per non rischiare di farlo cadere, doveva senz'altro contenere qualche malefico oggetto...o forse gli ingredienti per un pericolosissimo veleno, o un qualche antico incantesimo oscuro che gli avrebbe permesso di aiutare Voldemort nella sua missione!</p><p>Dunque era più che legittimo, anzi, era <em>doveroso</em> da parte sua e di Ron documentare la minaccia per sventare le sue losche trame!</p><p> </p><p> </p><p>Draco non aveva assolutamente nessun sospetto di essere seguito.</p><p>L'euforia lo rendeva incosciente, e dopotutto non era la prima volta che si accingeva a compiere quel rituale.</p><p>Le prime volte era stato prudente fino al limite, nervoso e terrorizzato dall'idea di essere scoperto.</p><p>Se ciò fosse accaduto, non osava pensare che ne sarebbe stato della sua reputazione...peggio, della reputazione della sua famiglia!</p><p>Suo padre di certo l'avrebbe diseredato per un simile scandalo!</p><p>Non potevano permettersi altre maldicenze sul loro confronto, non dopo ciò che era successo quando il Signore Oscuro era stato sconfitto da quel neonato.</p><p>Un motivo in più per odiare Potter, secondo Draco.</p><p>Tuttavia, ciò non era mai accaduto, nessuno aveva mai notato le sue occasionali scorribande notturne, e così Draco iniziò a tranquillizzarsi e a prestare sempre meno attenzione ai possibili rischi.</p><p>Così, troppo assorto dal contenuto del pacchetto che stringeva fra le mani con la massima cura, non si accorse che il rumore dei passi che seguiva i suoi non era un semplice eco, e non pensò nemmeno di prendere precauzioni di alcunché genere per non farsi notare.</p><p>Nessuno l'aveva mai scoperto, in fondo.</p><p>Fino a quel giorno.</p><p> </p><p> </p><p>-Dove sta andando?-</p><p>-Sembrerebbe...ehi, non siamo vicini alla Stanza delle Necessità?-</p><p>-Giusto...-</p><p>-Dunque è lì che sta andando, di sicuro-</p><p>-Che cosa avrà in mente?-</p><p>-Non lo so...ma lo scopriremo presto-</p><p> </p><p>Harry e Ron continuarono a seguire in silenzio il Serpeverde, che come da loro previsto raggiunse il quadro del Troll ballerino prima di percorrere il corridoio tre volte, stringendo a sé il misterioso pacchetto come un talismano.</p><p>Harry e Ron lo guardarono sparire all'interno in silenzio, aspettando che la porta iniziasse a richiudersi prima di avvicinarsi e bloccarla, in modo che rimanesse semichiusa.</p><p>Ron avrebbe voluto aprirla del tutto ed inseguire Malfoy, uscendo allo scoperto, ma Harry gli fece prontamente notare che così non avrebbero ottenuto niente.</p><p>No, se volevano incastrare Malfoy, dolevano davvero coglierlo con le mani nel sacco.</p><p>E se volevano coglierlo con le mani nel sacco, avrebbero dovuto aspettare.</p><p>Ma Harry non aveva fretta, perché il risultato ne sarebbe valsa sicuramente la pena, e già pregustava il dolce gusto della vendetta.</p><p>Sapeva che era decisamente sbagliato vederla in quel modo, ed ufficialmente l'unica motivazione che aveva spinto lui e Ron sarebbe stato il nobile desiderio di giustizia, ma non poteva impedirsi di pensare a come avrebbe goduto facendola pagare cara a quel mentecatto.</p><p>In fondo, smascherarlo sarebbe stato un bene, no?</p><p>In fondo, stavano solo facendo la cosa giusta.</p><p>Cosa importava se a guidarlo era il desiderio di rivincita anziché il senso del dovere?</p><p> </p><p> </p><p>Draco non si accorse che la porta dietro di sé non era completamente richiusa, ma solo appoggiata contro lo stipite.</p><p>Assolutamente ignaro di ciò che gli altri due ragazzi stavano tramando, Draco posò il pacchetto sul tavolino di vetro in mezzo alla stanza, prima di iniziare lentamente a spogliarsi.</p><p>Sistemò con cura ogni indumento, piegandolo e lisciandone le eventuali pieghe prima di posarlo sulla sedia più vicina, formando una pila ordinata.</p><p>Gli piaceva essere ordinato.</p><p>Non che ne avesse bisogno, naturalmente: a casa sua quello era un compito da Elfi Domestici, ma nel suo piccolo a Draco <em>piaceva</em> mettere ogni cosa al relativo posto, dividere ogni cosa per colore, tipo, dimensione…anche se ovviamente non lo avrebbe <em>mai</em> ammesso.</p><p>Secondo lui, l’ordine rendeva tutto molto più elegante…dava un'idea di pulizia e rispettabilità.</p><p>E l’estetica, nonostante sembrasse una sciocchezza, in realtà era cosa molto considerata dai maghi nobili e di pura discendenza come lui.</p><p>Lo vedeva bene, nella cura con cui sua madre si vestiva e truccava e pettinava, nei soldi che perfino suo padre spendeva in gran quantità per essere sempre impeccabile.</p><p>Un vero aristocratico non si sarebbe mai mostrato trasandato, non avrebbe mai trascurato la pulizia e l'eleganza, e tantomeno l'ordine.</p><p>Eppure sapeva bene che un vero aristocratico non avrebbe mai portato con sé quel pacchetto, aprendolo con mani tremanti per l'eccitazione.</p><p>Un vero aristocratico, un uomo come suo padre, non avrebbe mai indossato mutandine di pizzo bianco, semitrasparenti, con tanto di merletto e fiocchetti neri a mo' di decorazione.</p><p> </p><p> </p><p>-Non sento niente...dici che dovremmo entrare?-</p><p>-É troppo presto, rischiamo di metterci nei guai per niente-</p><p>-Ma se aspettiamo troppo potrebbe essere troppo tardi per intervenire!-</p><p>-É meglio aspettare ancora un po'...al minimo suono sospetto spalancheremo la porta e tu starai pronto con la macchina fotografica, ok?-</p><p>-Ok! Dici che basterà?-</p><p>-Certo! Dopo correremo da Hermione per decidere il da farsi...lei probabilmente saprà riconoscere quale malefatta sia in corso, o saprà come scoprirlo, e dopo andremo dalla McGrannitt, o direttamente da Silente-</p><p>-E poi?-</p><p>-E poi Malfoy avrà quel che si merita, una volta tanto-</p><p> </p><p>Ron sogghignò; l'idea gli piaceva parecchio.</p><p>Non vedeva l'ora di metterla in atto.</p><p>Harry era ormai impaziente quanto lui, ma qualcosa gli diceva di aspettare.</p><p>Più aspettavano e più probabilità avevano di coglierlo in fallo, questo pensava.</p><p>E tanto bastava a calmare la sua fretta.</p><p> </p><p> </p><p>Biancheria babbana.</p><p>Il massimo dello squallore.</p><p>Suo padre non l'avrebbe diseredato, l'avrebbe direttamente <em><em>ucciso.</em></em></p><p>Ma questo rendeva il tutto ancora più eccitante, in un certo senso.</p><p>Il massimo della degradazione, del tabù.</p><p>Si guardò nell'enorme specchio, compiaciuto.</p><p>Sembrava una donnaccia babbana della peggior specie.</p><p>Questo non fece che eccitarlo anche di più.</p><p>Osservò con una certa vergogna il rigonfiamento nelle proprie mutandine, il membro che premeva ben visibile contro quella stoffa che lasciava ben poco all'immaginazione.</p><p>Le calze autoreggenti, dai bordi merlettati, i guanti di pizzo bianchi e neri lunghi fino al gomito, il corsetto che aveva dovuto allacciare magicamente ed i tacchi (non molto alti) su cui ancora non sapeva camminare completavano l'opera, trasformando il ragazzo in una creatura androgina.</p><p>Il trucco fregato a quell'oca di Pansy Parkinson (aveva approfittato del momento in cui si era assentata per andare a farsi la doccia, lasciando la propria borsa sul pavimento) si rivelò più complicato del previsto, dovette ripulirsi magicamente un paio di volte prima di riuscire ad ottenere un risultato accettabile.</p><p>Sorrise alla figura lasciva che ricambiava il suo sguardo da dietro lo specchio, sbattendo le ciglia.</p><p>Non poteva farci niente, non c'era confronto: era ancora la ragazza più sexy che avesse mai conosciuto.</p><p>Se avesse potuto farlo, ci si sarebbe fatto da solo.</p><p>E non perché era gay.</p><p>Draco Malfoy <em>non</em> era gay, nonostante quello che affermavano certe malelingue.</p><p>Gli faceva schifo l'idea di baciare un altro ragazzo, e a dire il vero odiava il contatto fisico in generale, specialmente col suo stesso sesso.</p><p>Tollerava un po' di più il tocco delle ragazze, ma non aveva mai sentito niente di particolare con Pansy, nonostante avessero sperimentato un paio di cose insieme.</p><p>Ma lei non era abbastanza per lui.</p><p>Nessuna lo era.</p><p>Tranne l'irraggiungibile figura dietro allo specchio.</p><p> </p><p> </p><p>-Harry, ora!-</p><p>-No è...-</p><p>-Abbiamo aspettato abbastanza! Se aspettiamo ancora rischiamo di arrivare troppo tardi, qualsiasi cosa stia architettando sicuramente ormai è a buon punto!-</p><p>-...d'accordo-</p><p>-Al mio tre!-</p><p> </p><p>Harry lasciò cadere a terra il mantello e strinse la presa sulla maniglia, pronto a spalancare la porta.</p><p>Eppure c'era qualcosa che non andava...</p><p>Quel silenzio non lo convinceva.</p><p>Che fosse una trappola?</p><p>Però ormai non potevano tirarsi indietro solo per uno stupido presentimento.</p><p>Dopotutto non era una semplice ripicca personale.</p><p>Se veramente Draco stava macchinando qualcosa, tutto il mondo magico era in pericolo.</p><p>Scosse la testa al “due” di Ron, dissipando quei pensieri.</p><p>Non era il momento di indugiare.</p><p>Quando fu la volta dell'uno, spalancò completamente la porta...</p><p>E rimase a bocca aperta dallo stupore per la scena che gli si parò davanti.</p><p>Udì a malapena lo scatto del flash accanto a lui, voltandosi per vedere Ron esibire un'espressione altrettanto shockata.</p><p> </p><p> </p><p>Disastro, era un completo <em>disastro</em>.</p><p>Suo padre non l'avrebbe ucciso, l'avrebbe <em>trucidato.</em></p><p>Non era stato abbastanza terribile ritrovarsi faccia a faccia con quel maledetto di Potter in quelle condizioni.</p><p>Oh no, il suo amichetto lentigginoso aveva avuto la geniale idea di portarsi dietro una fotocamera magica.</p><p>Una dannatissima. Fotocamera. Magica.</p><p> </p><p> </p><p>Draco incrociò lo sguardo con Harry, stringendo le palpebre.</p><p>Ron cacciò uno strillo.</p><p>La mano del Serpeverde corse alla bacchetta.</p><p>Harry capì che non c'era scelta: quegli occhi pesantemente truccati parlavano più delle parole, ed in quel momento stavano gridando “ti uccido!!!”</p><p>La sua mano fu più veloce; uno Schiantesimo raggiunse il ragazzo biondo al centro del petto scaraventandolo a terra, mentre lui afferrava Ron per la manica, trascinandolo fuori prima di raccattare rapidamente il mantello, correndo verso il dormitorio di Grifondoro.</p><p>Non sapeva cosa avrebbero potuto ricavare da quella scoperta, non sapeva nemmeno cosa <em><em>pensare</em></em> in merito, così decise di rimandare la questione ad un tempo futuro.</p><p><em>Molto </em>futuro.</p><p>Anzi, forse era meglio lasciar perdere la questione.</p><p>Perché quello che aveva visto in quella stanza, nonostante tutto, non lo aveva lasciato affatto indifferente.</p><p>Ed era decisamente meglio non pensare alle implicazioni che questo comportava.</p></div>
        <!-- end cache -->
    </div>
