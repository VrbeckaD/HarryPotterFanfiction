
    <div id="chapters" role="article">
        <h3 class="landmark heading" id="work">Work Text:</h3>
          <div class="userstuff"><p>Richiesta di aiuto</p><p> </p><p>Fred si mise una ciocca dei capelli rossi dietro l’orecchia finta.</p><p>“Dai…” gemette.</p><p>La luce del sole filtrava attraverso le finestre opache della tana, illuminando un divanetto dalla stoffa scolorita, ricoperto da maglioni di lana non completi e sformati.</p><p>Dall’esterno proveniva i versi degli gnomi che sfrecciavano nel giardino e i miagolii di Grattastinchi, intento a inseguirli.</p><p>“No, ho detto no, Fred Weasley” disse secca Hermione. I capelli le ricadevano disordinati ai lati del viso, finendole anche davanti agli occhi dallo sguardo deciso. “Fatti aiutare da George piuttosto”. Aggiunse.</p><p>“All’inizio ci avevano assegnato il compito ad entrambi. Però mamma ha scoperto che stavamo facendo degli ‘scherzetti’ speciali per questa festa di Halloween e ha escluso George.</p><p>Non c’è tempo per riorganizzare la migliore festa magica di sempre. Se togliesse anche a me l’incarico, finirebbe a Ron o peggio a Percy.</p><p>Sarebbe una noia” piagnucolò Fred.</p><p>“<em>Oooh</em>, diamine” si lamentò Granger. Iniziò a camminare avanti e indietro per la stanza, misurandola con grandi passi, mentre l’orologio sopra di lei aveva solo la lancetta ‘Fred’ puntata sulla raffigurazione della Tana stessa.</p><p>“Sei l’unica strega che conosco in grado di aiutarmi. Non solo sei la più dotata della tua età, ma anche l’unica che è in grado di tirare fuori qualcosa di utilizzabile dai ‘miei tiri vispi’” la incalzò Fred.</p><p>Hermione sbuffò e roteò gli occhi.</p><p>“Va bene… Però sia inteso che farai esattamente quello che ti dirò io. Niente scherzi o idee balzane e guai a te se ti lasci coinvolgere da George da questo momento a quando la festa sarà passata” ordinò, indicandolo accusatoria con l’indice.</p><p>Fuori dalla finestra si vide Grattastinchi balzare, facendo ondeggiare i suoi peli arancioni.</p><p>“Agli ordini, puoi contare su di me” promise Fred. Chiuse gli occhi e le fece il segno dell’ok.</p><p>Hermione sbuffò e scrollò le spalle.</p><p>“Mettiamoci all’opera” disse, dirigendosi alla sua borsetta.</p></div>
        <!-- end cache -->
    </div>
