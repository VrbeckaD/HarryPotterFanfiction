
    <div id="chapters" role="article">
        <h3 class="landmark heading" id="work">Work Text:</h3>
          <div class="userstuff"><p>— Hej, Scor... Pamiętasz jak mówiłem, że nie ma w naszym życiu miejsca na zwierzątko?</p><p>— Nom.</p><p>— Tia... — Odchrząkam. — No więc w dalszym ciągu go w sumie nie ma, ale skoro tak bardzo chcesz, możemy, ten. Poszukać czegoś.</p><p>Unoszę wzrok, by zobaczyć, jak lustruje mnie tymi swoimi księżycowymi oczami, a potem uśmiecha się, wracając do swoich papierów.</p><p>— Nie musisz tego dla mnie robić, kocie - oznajmia miękko. Bardzo miękko, i aż czuję tą lekką kpinę.</p><p>Przewracam oczami.</p><p>— Ależ ja <i>chcę</i>, słońce ty moje. Ze szczerego mego serca. — Przykładam uroczyście dłoń do piersi.</p><p>— Aw. Twoje szczere serce zabiło mocniej do jakiegoś wężyka?</p><p>— Och, jak ty mnie zadziwiająco znasz, doprawdy. Aż żem poruszony.</p><p>I tak oto wybraliśmy się do sklepu zoologicznego.</p>
<hr/><p>— Cuchnie tu — stwierdzam, wszedłszy do królestwa zwierzątek najróżniejszych rodzajów.</p><p>Wzdycha. — Mmm. Piękno natury. — A potem rozpoczyna przechadzkę ewidentnie zmierzającą ku futerkowcom.</p><p>Przewracam oczami. Przyszedłem tu z planem, ale czemu się nie rozejrzeć.</p>
<hr/><p>— Awww, Al, zobacz tutaj!</p><p>Za czwartym razem, gdy to słyszę, muszę stawić czoło faktowi, że niezupełnie dane mi będzie się spokojnie rozejrzeć.</p><p>Przeciskam się między ścianą wystawioną terrarium a grupką dzieciaków stukających w ściankę jednego z nich, i lokalizuję Scora. Podchodzę i kucam przy półce, na której stoi wielka klatka z chomikami. Kilka z nich – młodych i jasnoszarych – zebrało się w misce z jedzeniem, kłębiąc się jak–</p><p>— Wyglądają jak małe szare chmurki z oczkami — stwierdzam.</p><p>Scor najwyraźniej dostał napadu słodziaśności, wpatrzony w grupkę chomiczków jak sroka w kość.</p><p>— Tia... — Odchrząkam, prostując się. - No dobra, ty się nimi naciesz, a ja pójdę oglądać węże.</p><p>Przynajmniej jego mózg jest zbyt pochłonięty topieniem się nad uroczością puchatych kulek z oczkami, żeby przypominać sobie pierdyliardy faktów na temat chomików.</p><p>Nie, ale <i>kocham</i> go słuchać. Serio. Jego oczy wtedy tak fajnie błyszczą, jego policzki nabierają rumieńców, jego ciepły głos niesie nieskończone potoki słów... Nerdujący Scorpius to piękno w czystej postaci. Zwłaszcza jeśli się ma słabość do inteligentów.</p><p>W każdym razie, wracam w krainy dżuglami i łuskami płynące, przeciskając się znów po drodze między ścianą wystawioną terrarium a grupką dzieciaków stukających w ściankę jednego z nich.</p><p>Żółwie są spoko, ale wolę podłużne od płaskich.</p>
<hr/><p>Ostatecznie, wypatrzyłem piękny czarny okaz samca z krwistoczerwonym brzuchem.</p><p>— Hej, kolego. — Obserwuję go, a on obserwuje mnie swoimi czarnymi oczkami. — Przystojniak z ciebie, wiesz? Ciekawe, jaki masz charakterek...</p><p>Najporęczniej by było zasięgnąć wiedzy u sprzedawcy. (Ciekawe, czy może Scor się na tym zna...)</p>
<hr/><p>Gdy tym razem wracamy do domu, towarzyszy nam mój czarno-czerwony Popiołek.</p><p>— A ty jednak żadnego nowego kumpla nie znalazłeś? — zwracam się do Scora, gdy otwiera przede mną drzwi i pomaga mi nie rąbnąć terrarium o futrynę.</p><p>— Nah, chyba rzeczywiście wolę nie zagracać sobie życia. — Wzrusza ramionami, a ja nie jestem zupełnie przekonany. — Natomiast <i>coś</i> jednak kupiłem.</p><p>— O. A co? — Stawiam Popiołka tymczasowo na stoliku w salonie.</p><p>Szczerzy się, wyjmując rzeczone coś z kieszeni płaszcza. — Długie Pomarańczowe z Oczami. — Prezentuje mi pluszowego wężyka.</p><p>— W sensie, "długie pomarańczowe z oczami" to jego imię?</p><p>— Wstępnie. Zawsze mogę je zmienić. Ty masz swojego, ja mam swojego. Tak jakby, bo właściwie i tak wszystko dzielimy, ale... — Wzrusza ramionami.</p><p>Parskam śmiechem. — Tego to możesz sobie nawet zaczarować.</p><p>— Owszem. Aczkolwiek, wiesz, żaden wąż nie przebije mojego ulubionego.<br/>
Unoszę pytająco brwi.</p><p>— Tego różowego, który nie tryska jadem, tylko spermą. — Cmoka mnie w nos.</p><p>Merlinie.</p><p>— Ty naprawdę nie potrafisz myśleć o niczym innym, co? — Głupi uśmieszek igra na moich ustach.</p><p>— Gdy jestem w pobliżu ciebie? Raczej nie. A powiedz, skąd "Popiołek", skoro on jest czarno-czerwony?</p><p>— Z dupy. — Kocham szczerość. — Ale przyszło mi właśnie do głowy, że jak by się zastanowić, w sumie bardzo pasuje. Bo zobacz, czarny jak węgiel plus czerwony jak ogień... z grubsza... i mamy popiół. Ha! — Pstrykam palcami. — Widzisz? Jamże myśliciel.</p><p>Klepie mnie po plecach. — Zaiste. Jumże tru Ślizgon pomiędzy wierszami.</p><p>I wtedy Popiołek pokazał mi język po raz trzeci. Znaczy że racja.</p><p>Yay, zostałem ochrzczony przez mojego wonsza!</p></div>
        <!-- end cache -->
    </div>
