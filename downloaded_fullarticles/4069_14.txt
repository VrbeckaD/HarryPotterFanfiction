
  <div class="userstuff module" role="article">
    <h3 class="landmark heading" id="work">Chapter Text</h3>
    <p>Ministerialne bale, zdecydował Harry, były jedną z najgorszych rzeczy, jakie wymyślił człowiek. Daleko za wojną i dyskryminacją, oczywiście, ale jednak. Harry wybrałby spędzić cały dzień z Voldemortem, niż kolejną godzinę otoczony politykami. Jedyną jego podporą w tej beznadziejnej sytuacji była jego najlepsza przyjaciółka, Hermiona, w tym momencie tańcząca z jednym z młodszych asystentów szefa któregoś z wydziałów. Jefferson, chyba. A może Johnberg. Harry nie był pewien.<br/>
Harry był jednak pewien, że oczy ludzi skierowane były na jego przyjaciółkę. I nie dziwił się im. Hermiona wyglądała pięknie. Jej ciemna skóra błyszczała, czerwona sukienka idealnie do niej pasowała, a upięte w skomplikowany kok włosy otaczały jej ładną twarz niczym aureola. Gdyby nie była dla niego jak siostra, Harry pewnie by się w niej zakochał.<br/>
Ponownie skupiając się na mówiącym do niego od niemal godziny Mulliganie, ledwo powstrzymał wzdechnięcie.<br/>
- ...ja tylko mówię, że jeśli zmniejszymy władzę Wizengamotu i oddamy ją ludziom, w końcu się rozwiniemy, nie możemy przecież ukrywać, że...<br/>
- Wizengamot to ludzie, Mulligan - przerwał mu Harry. - Obaj dobrze wiemy, że to by nigdy nie przeszło, nawet gdybym ja to poparł. A nie mam zamiaru tego robić. - Harry przerwał na chwilę, zbierając myśli. - W Wizengamocie są ludzie, którzy wiedzą co robią, a my musimy im zaufać. A jeśli chcesz coś zmienić, to radzę ci wplątać się w konflikt Hartwin-Lockes. Oni co chwilę próbują przeforsować jakieś prawo, najczęściej przeciw temu drugiemu.<br/>
- Nie możemy jednak ignorować...<br/>
- Nie możemy pozwolić na to, by zapanował chaos - przerwał mu Harry. - Większość ludzi nie interesuje się polityką, Mulligan. Ilu czarodziei poszłoby na jakiekolwiek wybory, w których nie jest wybierany minister? To byłaby jedynie strata czasu i pieniędzy, a my dobrze wiemy...<br/>
Dłoń na jego przedramieniu sprawiła, że przestał mówić. To była Hermiona, zaróżowiona i lekko zdyszana po energicznym tańcu, patrząca na niego z rozbawieniem.<br/>
- Obiecałeś mi jeden taniec, braciszku - uśmiechnęła się do niego. Gdyby nie ona, zapewne rozpocząłby kłótnie z Mulliganem, a tego nikt nie chciał.<br/>
- Oczywiście - odpowiedział, kłaniając się lekko. - Panie Mulligan, wybaczy mi pan na chwilę.<br/>
I, nie czekając na odpowiedź, podążył za swoją przyjaciółką na parkiet.<br/>
</p><hr/>
<p>- Miałeś nie rozpoczynać żadnych politycznych kłótni, Harry - syknęła na niego zirytowana Hermiona, gdy w końcu weszli do ministrialnego samochodu, chroniąc się w nim przed fotografami. - Dobrze wiesz, jak to się kończy.<br/>- Niczym, czego nie pokonamy, Herm - Harry uśmiechnął się do niej. - To banda kretynów, nie zobaczą obelgi nawet gdyby zatańczyłaby przed nimi makarenę.<br/>- Harry... - westchnęła. - Nie możesz spędzić całego życia o coś walcząc.<br/>- Sama chciałaś, żebyśmy zajęli się polityką.<br/>- Nie sądziłam, że aż tak się zaangażujesz. Może się pomyliłam...<br/>- Ty? - parsknął Harry. - Ty nigdy się nie mylisz,<br/>Nagły huk i szarpnięcie samochodem sprawiło, że wylecieli do przodu, zatrzymani jedynie przez pasy. Wszędzie wokół nich był duszący dym, słychać było zbliżające się służby.<br/>- H... Herm - wydusił z siebie Harry. - Hermiona? Jesteś cała?<br/>Świszczący oddech był jedyną odpowiedzią jaką dostał. Z trudem przekręcił głowę, by spojrzeć na swoją siostrę. Brunetka oparta była o drzwi, nieprzytomna, jedynym znakiem, że żyła, była poruszająca się klatka piersiowa. Była chorobliwie blada, jej sukienka i szyba, na której podparta była jej głowa, zakrwawione.<br/>- Herm...<br/>Próbował się odpiąć, zbliżyć się do niej, jednak nie miał wystarczająco sił. Nagle, spomiędzy gęstego dymu, dotarło do niego światło latarki i poczuł ulgę. Pomoc przybyła.<br/>- Panie Potter - wycharczał z przedniego siedzenia kierowca. - To był zaszczyt pana poznać.<br/>- Daj spokój, Anthony. Zaraz nas stąd wyciągną - z wielkim wysiłkiem zaczął delikatnie pukać w szybę, używając swojego sygnetu, by dźwięk był lepiej słyszalny. -<br/>- Tutaj! Słyszę coś! - jeden z ratowników podbiegł do nich, za nim kilka innych, niosących różne sprzęty. - Czy wszyscy są w porządku?<br/>- Moja siostra jest nieprzytomna, kierowca chyba nie żyje - powiedział słabo. - Co się stało?<br/>- Pijany kierowca w was uderzył. Zaraz was wyciągniemy.<br/>- Nie spieszcie się - powiedział Harry, czując się coraz lżej. - Mamy czas...<br/>Potem była tylko ciemność.</p>
  </div>
  