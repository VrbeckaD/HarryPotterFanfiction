
    <div id="chapters" role="article">
        <h3 class="landmark heading" id="work">Work Text:</h3>
          <div class="userstuff"><p align="justify">„Je moc zima! Vrať se zpátky!"</p><p align="justify">„Ale tátí."</p><p align="justify">„Žádný ale tati. Bundu a čepici, dělej."</p><p align="justify">James ze sebe vyrazí ublížené povzdechnutí, za které by se nemusel stydět ani Draco Malfoy v době svého největšího spratkovství, ale odšourá se k věšáku, pod kterým se jeho mladší sourozenci poslušně oblíkají do dalších vrstev teplého oblečení.</p><p align="justify">Když už jsou konečně všichni oblečení dost na to, aby obstáli otcovu kontrolu, vyrazí ti čtyři z domu a s krátkým přemístěním i do vedlejšího města. V mudlovské části totiž v rámci vánočních trhů otevřeli i kluziště pro veřejnost a Potterovic děti se rozhodly, že prostě musí jít, i když nikdo z nich na bruslích nikdy nestál.</p><p align="justify">„Doufám, že tady mají lekce pro začátečníky," mumle si Harry sám pro sebe, zatímco je táhnut svými dětmi k ledové ploše. Naštěstí pro ně tady doopravdy byl jeden mladík, co učil děti, jak si pořádně zavázat brusle, jak na nich stát, jak s nimi padat.</p><p align="justify">James tohle pochytil rychle a nebylo to ani čtvrt hodiny, než začal lítat po ploše, jako by se s bruslemi narodil. Lily a Al potřebovali trochu víc času, ale nakonec i oni začali pomalu bruslit podél okrajů kluziště.</p><p align="justify">„Tati! Pojď se přidat!" huláká James přes celé náměstí.</p><p align="justify">„To nemůžu," vrtí Harry hlavou.</p><p align="justify">„Proč ne? Nemůžeš furt jenom dělat nudný věci," mračí se James.</p><p align="justify">„Nemůžu jít bruslit, když to neumím," přizná se Harry, čímž si od všech svých dětí vyslouží šokované výrazy.</p><p align="justify">„My tě to naučíme," vyhrkne Lily najednou.</p><p align="justify">„Jo!" přidá se James nadšeně, než vyrazí k brance, kterou se dá dostat z a na kluziště. „Dělej, tati!"</p><p align="justify">To, co následovalo, byla kombinace toho nejtrapnějšího, nejbolestivějšího a nejrozesmátějšího, co se Harrymu Potterovi snad kdy stalo. Je si jistý, že strávil víc času na zadku než na bruslích, a že má víc modřin a bolestivých míst než po týdnu tréninků s Oliverem před zápasem se Zmijozelem. Ale nakonec se jeho dětem podařilo ho instruovat dost na to, aby aspoň zvládl popojíždět podél mantinelů.</p><p align="justify">Jeho děti ho ocenili nadšeným pokřikem.</p><p align="justify">James mu pak oznámil, že za tu těžkou práci si zaslouží minimálně jeden hrnek horké čokolády. Tak je Harry vzal z kluziště na punč, i když mu dalo trochu práce najít nějaký nealkoholický.</p><p align="justify">Nicméně den to byl velmi úspěšný a děti už si začali plánovat, jak si ho zopakují. Harry jen doufal, že mu dají dost času na vzpamatování se z tohoto dne, a nebudou chtít jít hned zítra. No dobře, tomu nevěří ani on, ale doufat může.</p></div>
        <!-- end cache -->
    </div>
