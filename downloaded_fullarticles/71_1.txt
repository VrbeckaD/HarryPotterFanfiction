
  <div class="userstuff module" role="article">
    <h3 class="landmark heading" id="work">Chapter Text</h3>
    <p>Primo giorno ad Hogwarts</p><p> </p><p>Mateo guardò i suoi compagni intorno a lui, incassò il capo tra le spalle e si deterse le labbra con la lingua.</p><p>&lt; Ancora non riesco a crederci. Sono davvero in un castello magico!</p><p>Proprio io, che non ho mai creduto ai prestigiatori neanche quando ero piccolo &gt; pensò, massaggiandosi il collo. &lt; Se i miei genitori non si fossero trasferiti dalla Spagna in Inghilterra a quest’ora non mi avrebbero neanche chiamato ad Hogwarts &gt;.</p><p>“Quando ve lo dico io, pronunciate: ‘Su’” disse l’insegnante.</p><p>“Su!”. “Su”. S-su…”. Diverse voci si confusero, mentre i tanti undicenni ordinavano alle loro scope di sollevarsi.</p><p>L’aria fredda dell’inverno in arrivo solleticava i colli dei ragazzini e gli condensava il fiato davanti alla bocca in alte nuvolette di fumo.</p><p>Mateo osservò la sua scopa dimenarsi, strusciarsi sul terreno erboso.</p><p>“Su” disse secca la giovane al suo fianco. La bacchetta scattò, levitandole nella mano.</p><p>“Come hai fatto?” le bisbigliò.</p><p>La giovane gli rispose: “Tutta questione di tono”. Aveva degli spessi occhiali e delle lentiggini rosse sul viso.</p><p>Mateo annuì.</p><p>&lt; Non voglio fare cattiva figura con i miei compagni proprio il primo giorno di scuola. Voglio che gli altri Tassorosso mi accettino.</p><p>Voglio che questa scuola diventi la mia famiglia. Qui è tutto così fantastico, sembra una fiaba &gt; pensò.</p><p>“Su” ordinò, rendendo il tono più perentorio.</p><p>La scopa scattò finendogli nella mano e sorrise impacciato.</p>
  </div>
  