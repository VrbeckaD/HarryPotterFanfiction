
    <div id="chapters" role="article">
        <h3 class="landmark heading" id="work">Work Text:</h3>
          <div class="userstuff"><p>Prigioniera del male<br/>  <br/> “Mio signore” disse Severus. Strinse il mantello e socchiuse gli occhi.<br/> “Non credo che la ragazza sappia niente”. Aggiunse, seguendo Voldemort oltre la porta della prigione. Le narici sul viso pallido del signore oscuro si dilatarono.<br/> “Severus, hai ancora molto da imparare. Dobbiamo portare il terrore su ogni viso traditore” sussurrò con una voce sibilante. Le venuzze bluastre sul suo capo pelato pulsavano. Piton avanzò e raggiunse Luna. La prigioniera sgranò gli occhi sporgenti e piegò di lato il capo, facendo ondeggiare i capelli biondi.<br/> “Suo padre è uno sciocco, scrive solo fesserie sul Cavillo. Il fatto che abbia detto che eravate tornato vi ha favorito, visto che tutti considerano sempre il contrario di ciò che riporta quel giornalaccio” ribatté il professore.<br/> -Non voglio faccia del male a una studentessa. E’ solo una ragazzina- pensò.<br/> “Voi siete malvagio, vero?” domandò Luna. Il signore oscuro sorrise e si piegò in avanti.<br/> “Non si vede, sciocca?” chiese alzando la voce. Piton impallidì.<br/> “Vedete? Non è dotata d’intelletto esattamente come il padre”. S’intromise. Luna strinse le gambe al petto facendo cigolare le catene che strofinarono sul pavimento lercio e polveroso. Lovegood guardò Piton e sorrise.<br/> -Mi fido di lei professore- pensò.<br/> “Per capire chi si ritiene malvagio non bisogna essere intelligenti, bisogna essere soli” sussurrò. Voldemort scoppiò a ridere.<br/> “Che frase sciocca” ribatté. Severus socchiuse gli occhi.<br/> -Gli sciocchi considerano sciocche le verità così nascoste- si disse.</p></div>
        <!-- end cache -->
    </div>
