
  <div class="userstuff module" role="article">
    <h3 class="landmark heading" id="work">Chapter Text</h3>
    <p>Bolo to obdobie po porážke toto '<em>ktorého meno sa nevyslovuje</em>' a svet mágie nateraz ohrozuje iné nebezpečenstvo: Bludičky. Tieto žiariace a hlavne poletujúce zhluky mágie, sa voľne potulujú krajinou a veľmi agresívne reagujú na kúzlenie. K tomu majú nepríjemnú schopnosť posadnúť takmer čokoľvek a občas tak oživiť i neživé veci. Tie sa potom stanú veľmi otravné, pokiaľ nasmerujú svoju '<em>pozornosť</em>' na kúzelníka. Iste ideálnou prevenciou voči nim je vôbec nekúzliť, ale my tu hovoríme o kúzelníkoch v kúzelnom svete a tieto bludičky sú akoby priťahované čímkoľvek magickým. Obydlia, mestá i samotné Bradavice sú teraz nepretržite chránené rôznymi bariérami, ktoré im zabraňujú vstup, ale to je len dočasným riešením tohto problému.</p>
<p>.</p>
<p>A ako už isto tušíte medzi dobrovoľníkmi, ktorý sa podujali na riešenie záhadných bludičiek, je naše trio Hermiona Grangerova, Herry Potter a Ron Weasly. Tak sa stalo, že ako jedny z mála dostali povolenie na prechod bariérou. Zahalený do plášťov, vyzbrojený svojimi paličkami, odvahou a s hromadou očarovaných fľaštičiek [<em>vial</em>] určených na odchyt tých '<em>extra</em>' svätojánskych mušiek v batôžtekoch, ktoré mali prehodené cez plecia, kráčali zarastenou cestičkou k jednej opustenej zrúcanine.</p>
<p>.</p>
<p>„Takže, aby sme si to ujasnili.“ Navrhol Ron. „Táto bludička si zachováva ľudskú podobu, oči jej svietia na červeno, údajne vie hovoriť a je dosť chytrá na to, aby zatočila so skupinou čo tam bola pred nami až tak, že odtiaľ utiekli s krikom a stiahnutými gaťami.“   </p>
<p>„Ron!“ Napomenula ho Hermiona. „Nevyjadrili sa tak-- A i keby maj trocha úcty!“</p>
<p>.</p>
<p>„No keď som sa ich na to neskôr dodatočne opýtal, tak som mal taký pocit. Dokonca to vyzeralo, že sa s krikom dajú znova na útek.“</p>
<p>„Ron!“</p>
<p>.</p>
<p>„Nemôžem si pomôcť. Musíš uznať, že je to divné a to som nespomenul, že tá vec mlátila Mozkomora.“ [<em>Dementor</em>]</p>
<p>„Nie je isté či to bol skutočne dementor. Mohli sa zmýliť.“</p>
<p>.</p>
<p>„Mohli sa zmýliť? Tak schválne, menuj jedinú vec, ktorá ti môže pripomínať Mozkomora?“</p>
<p>„Vidíš to príliš čierne, no nemám pravdu Herry?“</p>
<p>„Tak či tak.“ Povzdychol si ich tretí spoločník. „Vrátili sa odtiaľ živí a čo navyše nezranený. Myslím, že tento fakt by sme nemali prehliadať.“</p>
<p>.</p>
<p>„Len preto, že tá vec mala viac zábavy s tým Mozkomorom než s nimi.“ Nedal sa Ron.</p>
<p>„Ron. Možno ich to pred nimi chránilo. Maj troška nádeje.“ Oponovala.  </p>
<p>.</p>
<p>„Tá vec si užívala mlátenie do Mozkomora!“</p>
<p>„Údajne to bol Mozkomor, údajne bila a údajne si to užívala.“ Opravila ho.</p>
<p>.</p>
<p>„Myslím, že sa vyjadrili dosť jasne ohľadom toho čo zažili. Ako môžeš tvrdiť niečo iné?“</p>
<p>„No-ták, boli celkom vystresovaný a vystrašený. Je prirodzené, že im to v hlave nemuselo pracovať správne.“</p>
<p>.</p>
<p>„No vďaka-- komu by to v hlave pracovalo správne, keď sa pripletie do potýčky medzi naštvanou bludičkou a Mozkomorom. A dostali na zadok len preto, že tam boli.“</p>
<p>„Možno sa to tým Mozkomorom živilo.“</p>
<p>.</p>
<p>„No teraz si tomu dala, komu by sa tam chcelo.“</p>
<p>„Nevedela som, že si stal takým strachopudom. Kam sa podela tvoja odvaha?“</p>
<p>.</p>
<p>„Odvaha nemá nič spoločného so snahou varovať svojich priateľov, že to čo sa chystáme urobiť je úplná hlúposť.“ Namietal urazene.</p>
<p>„No-ták. Tá teória Lenky Láskorádovej, že bludička mohla posadnúť človeka a že nebude nutné ju odchytiť, ale postačí keď sa očistí duša daného človeka, nie je až taká strašidelná.“</p>
<p>.</p>
<p>„To je to o čom hovorím. Očistenie je jedno z najzložitejších kúziel vôbec. A vôbec, tá posadnutá osoba môže byť mozkomor, väzeň z Azkabanu, alebo ešte niečo horšie.“</p>
<p>„Tak schválne, čo môže byť ešte horšie?“</p>
<p>.</p>
<p>„Mohol by to byť pozostatok '<em>však ti vieš koho</em>'.“</p>
<p>„Tak teraz znieš hlúpo.“</p>
<p>.</p>
<p>„Hovorím ti, že je chyba tam vôbec chodiť.“</p>
<p>Dievčina v ich skupine nespokojne zavrčala, nad ich rozhovorom keď už boli aj tak už na ceste k danému miestu.</p>
<p>„Poznáš niekoho iného, kto by to mohol urobiť za nás?“ Opýtal sa nečakane Herry.</p>
<p>.</p>
<p>„To, že nás ta Láskorádová priamo odporučila neznamená, že sme jediný ktorý to dokážu.“ Namietal ďalej.</p>
<p>"Ale máme vynikajúci záznam v riešení príliš divných záhad od ktorých si i učitelia držia odstup."</p>
<p>„Tak bez tohto faktu by som sa pokojne i obišiel." Povzdychol si. "Povedala, že postačí ak sa mi podarí prehliadnuť závoj a budem sa vedieť správne rozhodnúť.“</p>
<p>.</p>
<p>„Pokiaľ.“ Namietol. „A nejako moc nedôverujem tvojim očiam.“</p>
<p>„Čo ta tak dráždi?“ Vyhŕkla pre zmenu Hermiona. „Nemusel si s nami ísť.“</p>
<p>.</p>
<p>„Samozrejme, len ak by sa vám niečo stalo a ja tam nebol, aby som vás zachránil, už by som sa potom nikdy nedokázal pozrieť do zrkadla.“</p>
<p>„Ty môj hrdina.“ Vrhla sa k nemu Hermiona.</p>
<p>„Možno máš pravdu.“ Utrúsil Herry a oni sa na neho pýtavo pozreli. „Nevieme do čoho ideme, a spolu s bludičkami, a Mozkomorom, nemáme ani predstavu proti čomu stojíme. Ale to už sme zažili už mnoho krát a zakaždým sme sa nejako z toho dostali.“</p>
<p>.</p>
<p>„Aj tak je to hlúposť.“ Dodal porazene Ron.</p>
<p>„Kedy nebola?“ Podotkla Hermiona v dobrej nálade a zaumienila si určovať krok v ich čele.</p>
<p>Chlapci za ňou si vymenili pohľady a ďalej ju už nasledovali v tichosti.</p>
<p>.</p>
<p>Netrvalo nejako významne dlho než sa dostali k spomínanej zrúcanine. Šlo o nejaké dávno opustené sídlo. Napriek tomu, že bol deň, hustá hmla sa okolo tohto miesta držala až podozrivo nízko. Podľa toho v akom stave bola daná stavba sa dalo ľahko usúdiť, že už to bude nejednu dekádu čo tu naposledy niekto býval. Teda až na prírodu, ktorá si krôčik po krôčiku brala naspäť čo jej náleží.</p>
<p>.</p>
<p>Nachvíľu sa na tu budovu zahľadeli než si Potter zhlboka povzdychol. „Tak a sme tu. Postávaním vonku nič nevyriešime.“</p>
<p>„Počkaj Herry!“ Namietol Weasly. „Mali by sme si pripraviť plán. Veď predsa, toto nie je obyčajná bludička o ktorej hovoríme.“</p>
<p>„Má pravdu.“ Podotkla nežná časť ich týmu. „Môj návrh je ten, že Herry pôjde prvý s pripraveným '<em>Patronom</em>' a mi dvaja mu budeme kryť chrbát.“</p>
<p>.</p>
<p>„Vlastne.“ Nedal sa Weasly. „Ja by som mal ísť prvý.“ Odhodlane opravil jej plán.</p>
<p>Obaja sa na neho zadívali, ale on sa len díval vpred. Siahol do kapsy svojich nohavíc, odkiaľ zvučne vytasil dýku, ako by šlo o tasenie meča. Nebola nijak veľká, skôr pripomínala nôž na otváranie listov. Lenže čoskoro si nemohli oči vyočiť, keď sa tá malá dýka, za pár sekúnd zväčšila do plnohodnotného meča.</p>
<p>Poťažkal si ho a chcel urobiť prvý krok vpred, keď ho Grangerová udrela do ramena.</p>
<p>.</p>
<p>„Au. Čo je?“ Otočil sa na ňu s ublíženým výrazom.</p>
<p>„Ani neviem kde mám začať!“ Zaštekala.</p>
<p>.</p>
<p>„Čo sa ti nezdá? Veď predsa ten s mečom chodil vždycky vpredu.“ Namietal.</p>
<p>„Veď práve.“ A spravila gesto v ktorom akoby zobrala tú svoju vetu či myšlienku a oboma rukami mu ju šmarila do tváre, aby to konečne pochopil. „Ako to že máš Grifindorov meč?“</p>
<p>„A hneď po tom mi povedz ako to, že ho máš len tak vo vačku v nohaviciach.“ Doplnil ju okamžite Potter.</p>
<p>.</p>
<p>Weasly sa na sekundu zadumal. Zakrátko na to pohliadol na meč a potom na nich. „Ja som vám o tom nepovedal?“ Obaja mu dali mlčky najavo, že nie. „Tak teda, ak by som mal povedať dlhší príbeh v jeho kratšej podobe, tak je to...“</p>
<p>Odmlčal sa na okamih, ale obaja ho jednohlasne okríkli. „Ron!“</p>
<p>.</p>
<p>„No dobre, dobre. Meč môže privolať z klobúka ktokoľvek, kto ho bude hodný a keďže som posledný kto ho povolal, mám sa o neho starať. Chcel som ho niekam odložiť, ale zakaždým, keď som sa ráno prebudil mal som ho pri posteli. Dosť divné...“ Snažil sa podeliť o svoj dojem, ale jeho kamaráti stále vyzerali, že čakajú na hlavnú pointu. „A-- viete ako to býva v tých filmoch, keď rytier po boji zasunie svoj meč späť do pošvy pri svojom opasku?“ Znervóznel, ale oni na neho gestami tlačili, aby pokračoval ďalej. Rozhodne dal najavo, že je trápne o tom hovoriť. „Malo to biť len také '<em>akože</em>' zasunutie meča do prázdna vedľa seba. Lenže...“</p>
<p>„Lenže?“ Doplnila ho jeho kamarátka, keď sa nemal k dokončeniu vety.</p>
<p>.</p>
<p>Povzdychol si. „Lenže som sa netrafil a zasunul som ho do vačku. Už som sa šiel rozlúčiť s nohavicami, keď sa stalo niečo neuveriteľné.“</p>
<p>„Čo sa stalo Ron?“ Súril Herry.</p>
<p>„No-ták Ron, nenapínaj nás.“ Dodala dievčina.</p>
<p>.</p>
<p>„Spomínate si na Voldemortovho hada?“ Obaja mu prikývli. „Nechal som si kúsok jeho kože, ako trofej či suvenír a zabudol som, že ho mám práve v tom vačku.“ Obaja na neho vypleštili neveriacky oči. „Tiež som mal ten výraz, keď sa to stalo a tak som sa na to popýtal, kde koho. Údajne bol ten had až tak silno očarovaný, že sa to odrazilo i na jeho posmrtnej koži. Keďže ten had bol symbolicky niečo ako nádoba a magický Grifindorov meč je privolateľný predmet, vznikla medzi nimi nejaká väzba, aby mohli spoločne slúžiť svojmu novému majiteľovi a usídlila sa v tomto vačku. Takže zakaždým, keď sa meč dotkne tej pošvy z hada scvrkne sa do nej. A to je asi tak.“</p>
<p>.</p>
<p>„Takže teraz, to je niečo ako vyťahovanie z klobúka?“ Opýtal sa Potter a to zas nedalo dievčine, aby sa nad tým nepozastavila.</p>
<p>„To my chceš povedať, že teraz Ron nosí vo vačku miniatúrnu verziu múdreho klobúka?“</p>
<p>.</p>
<p>„Možno len jeho premostením.“ Dumal.</p>
<p>„To by možno šlo. Ten had už nežil a pre Rona bol Grifindorov meč príliš veľký, než aby ho mohol nosiť zo sebou.“ Načrtla a on na ňu okamžite naviazal.</p>
<p>.</p>
<p>„Takže nejako vypočul jeho prosbu, použil kožu z hada a transformoval sa...“</p>
<p>„...do kompaktnejšej verzie.“ Dokončila nadšene za neho.</p>
<p>„Pozrite sa na seba!“ Vynadal im Weasly. „Vy dvaja si vymyslíte odpoveď na čokoľvek. Čo keby ste aspoň raz boli: Fajn, dobre,  ideme ďalej. Ale vi nie.“ Povzdychol si. „Radšej už poďme dnu, lebo sa vážne rovno otočím.“</p>
<p>.</p>
<p>„Máš pravdu Ron. Prepáč.“ Ospravedlnila sa. „Plytváme tu časom.“</p>
<p>„To bokom. Hlavne nezabudnite, že nesmiete zaútočiť pokiaľ vám nedám znamenie.“ Pripomenul '<em>ten čo prežil</em>'.</p>
<p>.</p>
<p>Zato teraz to bol Potter, nad ktorým jeho kamaráti neveriacky pokrútili hlavou. Ale neodvrávali. Všetci vstúpili dnu. Kráčali krátkou chodbou než vošli do rozsiahleho vestibulu. Z vnútra sa zdal byť dom omnoho väčším než z vonka. Nehovoriac o tom, že strop bol stále zastrešený i keď v žalostnom stave. I dvojité štvrť kruhové schodisko na poschodie videlo lepšie časy. Celé to tam bolo schátralé a poničené s do oči bijúcimi známkami nedávneho boja, ktoré nepatrili do kategórie pre typický kúzelnícky boj. Skôr to vyzeralo, že tam niekto veľmi silný upustil uzdu ničeniu.</p>
<p>Pokračovali vpred do stredu. Opatrne našľapovali, keď tu zrazu zaškrípalo pod Weaslyho nohami sklo. Zatváril sa veľmi nepríjemne a radšej sa ani nepozrel na pohľady svojich kolegov. Stúpil totižto na zvyšky očarovaných fľaštičiek, ktoré tu ostali po prvom týme. Ani nestihli poriadne pouvažovať čo ďalej, keď sa zdvihol vietor a miestnosťou prešiel prízemný vánok, ktorý rozvíril naviate lístie, odpadky a kde čo možne. Všetkým trom okamžite došlo, že to nebol kdejaký vietor, ale varovanie. Niečo sa prebudilo a oni zaujali obranný kruhu pohľadom pátrajúc po miestnosti po čomkoľvek čo tam nepatrí.</p>
<p>.</p>
<p>Započuli hlas, ale neboli si istý či to nebol len prievan. Slová boli príliš nezrozumiteľné a takisto vyzneli príliš slabo. Všetci traja hrobovo utíchli a nastražili svoje uši. Po chvíľke skutočne rozpoznali ženský hlas, ktorý si pomaličky, melodicky pospevoval riekanku a po chvíli boli zrozumiteľné i slová.</p>
<p>"Cinká, cinká hviezdička, spadla rovno z nebíčka.</p>
<p>Spadla na zem s rachotom, zem sa trasie otrasom.</p>
<p>Než sa nazdáš, už aj ty,-- stojíš tu celkom bezradný."</p>
<p>Než si to stačili uvedomiť po miestnosti lietalo niekoľko jasných červených svetielok. Poletovali prevažne blízko stropu, ibaže sa pomaly znášali nižšie a nižšie.</p>
<p>.</p>
<p>Už sa nestarali o riekanku a sústredili sa na svetlá. Lenže čoskoro ich pozornosť upútala stemňujúca sa atmosféra a zakrátko sa objavil i nezvaný hosť. Do domu cez dáku tu škáru či dieru vletel Mozkomor. Začal poletovať po okraji miestnosti, akoby si držal odstup od tých červených svetielok. Kúzelníci spozorneli a Potter im pripomenul, že nemajú nič robiť pokiaľ im nenakáže. Avšak čoskoro situácia zvážnela. Pretože sa ukázal i druhý dementor a o chvíľu nato tretí,-- štvrtý,-- piaty... Mozkomory lietali po okraji a nejakú tú chvíľku trvalo než sa jeden z nich odvážil priblížiť. Ale nebolo to k svetlám, ale k našej trojici. Pomaly a opatrne ich obletel akoby si ich prezeral. K nemu sa pripojil, ešte ďalší, ale po pár obletoch sa vzdialili a trojica si všimla, že sa počet poletujúcich strašidiel navýšil. Bolo ich toľko, že už ich nemohli ani porátať a vďaka nim teplota v sále riadne poklesla až na mrazivú. Trojčlenný tým sa začal obávať o umrznutie. Obláčiky pary sa im hrnuli od úst pri každom vydýchnutí.</p>
<p>.</p>
<p>Úzkosť sa začínala vkrádať do vnútra našich troch hrdinov, ale oni odhodlane vyčkávali na tú povestnú bludičku. Situácia sa rapídne vyhrotila, keď červené svetielka popukali a Mozkomory začali lietať krížom krážom ako splašený. Okolo našej trojice lietali čoraz bližšie a bližšie. Ibaže to skôr vyzeralo, že tieto prízraky stále pátrajú po niečom inom, než sú ty traja kúzelníci. Pátrali po niečom, čo tam je, ale súčasne i nie je. Priestor medzi nimi a trojicou sa zmenšoval, až sa naši hrdinovia pritisli chrbtami k sebe a jediné čo ich azda držalo na nohách bola ich odvaha. Už, už sa chceli začať brániť, keď sa ozvalo ženské zamumlanie, ktoré nič dobré neveštilo.</p>
<p>.</p>
<p>Zo stropu sa niečo rýchlim pádom prirútilo, schmatlo to jedného '<em>konkrétneho</em>' Mozkomora a spadlo to s ním na podlahu tak hlučne až zapraskala. Samotný Mozkomor bolestne zaškriekal od nárazu, ktorý ho zarazil do podlahy.</p>
<p>Kúzelníci nasmerovali na to miesto svoje pohľady a tam uvideli '<em>niečo</em>'. Skrz prach, lístie, sutiny a dym, i cez neopísateľný zlovestný závoj, rozmazávajúc pohľad na '<strong><em>to</em>'</strong>, boli jasne schopný rozoznať ľudskú siluetu.</p>
<p>.</p>
<p>Mozkomoy zaškriekali ako pevecký zbor temnoty a jeden po druhom sa vrhali za svojim ukotveným druhom. Avšak tak isto jeden po druhom začali od toho miesta po priamkach či parabolách odlietať ako špinavé handry v bolestných škrekoch a nejakú tú sekundu im trvalo než sa spamätali.</p>
<p>.</p>
<p>Našim hrdinom sa naskytol vcelku zaujímavý pohľad. Sledovali ako nejaká postava jedinou päsťou mláti jedného Dementora za druhým a napriek všetkému čo o nich vedeli, títo už po jedinej rane odlietali ako pálkou odpálené loptičky. Avšak prízraky sa nedali a začali nalietať intenzívnejšie. Daná postava stále držala toho jedného konkrétneho Mozkomora v zovretí svojej ruky a stále viac a viac vyzerala ako človek. Alebo skôr ako démon v ľudskej podobe: komplet tmavá od paty až po bujaré, stojace, špicaté, či skôr neskutočne načechrené vlasy. Skoro ako keby u nej neexistovala iná farba než farba temnoty. Teda až-- na tie svietiace oči jasnou, krvavo červenou farbou.</p>
<p>.</p>
<p>Dementory začínali mať na vrch a pokúsili sa neletieť všetci na raz. Ale postava v strede, mocne mávla rukou a okolo nej sa zhmotnilo mnoho červených svetielok, ktoré sa okolo nej rozostúpili akoby ju bránili. Mávla rukou v geste ako, keď vodca nariaďuje svojej družine výpad. Svetielka sa rozleteli do strán po priamkach či parabolách a každé jedno presne vrazilo do svojho poletujúceho cieľa. Protiútok bol nemilosrdný. Strašidlá v bolestnom kvičaní boli tlačené preč od ich cieľa. Nielen, že tých červených svietiacich guličiek bolo viac než dosť, ale oni samotné boli ničivé ako výstrely z malých kanónov. Tie čo nezasiahli Mozkomorov trhali na kusy všetko čoho sa dotkli a po stenách po nich zostávali diery. Ale i tie čo zasiahli svoje ciele neboli o nič bezpečnejšie. Tlačili svoje obete vzduchom, pokiaľ sa nezastavili o nejakú pevnejšiu prekážku, ktorá bola ešte dostatočne pevná, aby sa neroztrieštila na tresky. Jedna z takých guličiek tesne preletela vedľa našich hrdinov, vďaka čomu stratili rovnováhu a spadli. Čo bolo dobré pretože rovno cez miesto, kde pred tým stáli ďalšia prehnala Mozkomora, ktorý vrazil do dákej skrine či vitríny a úplne ju zdemoloval.</p>
<p>.</p>
<p>Postava s vražedne červeným pohľadom niečo zvolala. Skrz hluk praskania, škrekot a kde čoho nerozumeli jediné slovo, ale pointu pobrali celkom presne. Bolo to varovanie.</p>
<p>.</p>
<p>Mozkomory, ale na to nedali a zmenili svoju taktiku. Zborovo zahučali,-- nie, zborovo zvolali, tónom ktorý zamrazil až pri duši. Všetci v úplnej synchronizácií sa vrhli na svoj ciel a dosiahli ho v jediný moment. Postava teraz ani nestihla zareagovať a brániť sa. Vrazili do nej ako torpéda a bolo počuť dunivé vyrazenie dychu. Nabalili sa na svoj ciel a uzavreli ho tak v guľovej sfére zo svojich tiel, ktorá sa stlačovala a stlačovala.</p>
<p>.</p>
<p>I keď naša trojica bola zmrznutá Mozkomorským zvolaním ako prvý sa znej dostal Potter. Silou vôle sa štveral na svoje nohy. Odhodlaný zakúzliť. Nie je isté či jeho konanie vychádzalo z potreby zachrániť bludičku, alebo svojich kamarátov, ale keď uzrel červenú žiaru prenikajúcu zo sféry, namieril na ňu svoj prútik. Možno mu došlo, že tá postava možno doteraz nebojovala naplno a pokiaľ sa pokúsi o podobný výpad ako pred chvíľou-- Len o niečo vyššou '<em>palebnou silou</em>', táto budova by to nemusela prežiť a oni traja s ňou.</p>
<p>.</p>
<p>Tak či onak Potter sa rozhodol, že teraz je ten správny moment pre jeho veľké kúzlo.</p>
<p>.</p>
<p>.</p>
<p>Všetko sa to odohralo príliš rýchlo.</p>
<p>.</p>
<p>.</p>
<p>Jeho <em>'Patronus'</em> v podobe jeleňa z číreho svetla nacválal priamo do červeno čiernej sféry. Vnútro budovy komplet zalialo jasné biele svetlo. Sféra akoby vybuchla v čierno červenom opare a Mozkomory sa s vreskotom rozleteli do strán. Mnohý vyzerali, že sú spaľovaný, horiac dvoma ohňami, kde jeden bol čisto jasno bieli a ten druhý čisto jasno rubínovo červený. Ich čierne skoro nehmotné a temné plášte olizované plameňmi sa trhali kúsok po kúsku. Prízraky spaľované až na uhlíky, zanechávali za sebou popolovú stopu z uhorenej látky, ako sa hnali do bezpečia a hlavne von z budovy, ďaleko, ďaleko preč. Avšak mnohý to nestihli. V bolestnom kvílení dosiahli bodu, kedy sa rozpady na prach a aj ten uhorel, až z neho nič nezostalo, ešte predtým než dopadol na podlahu.</p>
<p>.</p>
<p>Toto divadlo bolo epické a i keď sa Potterovy priatelia v úžase dívali na všetko to naokolo, jeho bezvýrazný pohľad bol priklincovaný vpred na tú osobu, ktorú teraz '<em>zachránil</em>'. A teraz už ju jasne videl, pretože ju už nezakrýval žiadny '<em>závoj</em>'. Teplota v hale sa vrátila do normálu a i zvírený prach dostatočne ustal.</p>
<p>Stála tam pomerne mladá atraktívna žena v oblečení, ktoré doteraz nikdy nikde nevidel. Farebný vyzývavý odev pôsobil priam akoby pochádzal z iného magického sveta, pretože si bol istý, že by nikdy nikoho od nich ani len nenapadlo si niečo také obliecť, alebo vôbec navrhnúť. Ktokoľvek si takéto niečo oblečie rozhodne bude vždy a všade vyčnievať z radu. Jej stredne dlhé platinovo lesklé vlasy strieborno modrej farby budili dojem, že táto osoba až príliš dlho stála v prievane, či príliš rýchlo lietala oblohou. Pramene jej vlasov sa tiahli dozadu a tvorili tak nadýchanú korunu a skôr pripomínali bodliny ako u ježka Sonika. Uši mala o niečo poznateľne dlhšie než majú všetci ostatný ľudia, skoro ako elfka, ale kratšie ako škriatok. A nakoniec jej očné dúhovky, boli čisto žltej farby.</p>
<p>.</p>
<p>Avšak Heriho pohľad bol priklincovaný na výraz v tvári tej ženy. S desením sa pozerala ako sa Mozkomor ktorého ani teraz nepustila zo svojho zovretia, mení v prach. Zúfalo sa snažila udržať a zachovať v rukách aspoň ten prach, pred tým než sa aj on rozplynul. Jej výraz bol neskutočný: Vypleštené oči v dokonalom vyobrazení totálnej porážky a sklamania. Trvalo to niekoľko sekúnd než sa, i s tými vypleštenými očami, pozrela priamo na neho. Po chvíľke jej začínalo dochádzať čo sa stalo a kto za to môže. A tak isto to dochádzalo i Pottrovy. Jej výraz sa postupne menil na poriadne nasrdený/nasraný. Zovrela päsť a naštvane vykročila k nemu trhanými krokmi.</p>
<p>.</p>
<p>Jeho priatelia si všimli jeho strnulosti a rýchlo sa pobrali na nohy. Neodpovedal na ich volania a tak vzali iniciatívu do vlastných rúk. Grangerová vyslala po rozzúrenej žene zväzujúce kúzlo.</p>
<p>Ale ona to kúzlo ešte v jeho lete päsťovkou poslala na bok a k zemi. Nechápajúc ako to mohla dokázať, po nej vyslala ešte zopár ďalších kúziel, ale tiež skočili '<em>zostrelené</em>'. Dokonca to platinovú modrovlásku ani len nespomalilo.</p>
<p>.</p>
<p>Bola od nich, už len na pár krokov, keď sa do toho vložil Weasly. „Nechajte to na mňa!“ Postavil sa pred svojich kamarátov v bojovej póze s namiereným mečom na ňu.</p>
<p>Jedna červená gulička sa zhmotnila pri nej. Zúrivo ju schmatla a zakrátko sa oná gulička zmenila do podoby svietiacej tyče. Ako s mečom sa zahnala na oponenta stojaceho pred ním. Dva krát sa ich meče zvučne stretli, než si pripravila pôdu pre to, aby mu dala päsťou do tváre a tak ho poslala na bok k zemi, zatiaľ čo pokračovala ďalej.</p>
<p>.</p>
<p>Nebola to ale márna snaha, poskytlo to jeho polovičke dostatok času na zariekavanie, aby si pripravila jedno ťažšie kúzlo. Postavila sa pred Pottera. Ani nebolo jasné akou rečou to vyslovila, ale poslala ho na ženu pred sebou.</p>
<p>Lenže jej oponentka to kúzlo, '<em>stala</em>' svojím mečom. Nie-- nechala to kúzlo aby sa chytilo jej tyče. V sekunde na to odhodila svoju zbraň na stranu. Jej meč ešte v letu začal hrať všetkými farbami než v záblesku spolu s tým kúzlom zmizol, zanechajúc po sebe len obláčik pary. Grangerová stuhla, keď ich nezastaviteľná súperka pristúpila až k nej. Schmatla tú rišovlásku za rameno a sotila ju na bok.</p>
<p>.</p>
<p>Spraviac ešte jeden posledný krok, zastala priamo pred Herim.</p>
<p>.</p>
<p>„Eh, prepáč. Mohli by sme sa porozprávať?“ Navrhol keď ho zdrapla za golier.</p>
<p>Na jej tvári sa vytesal šialený úsmev a navreté žili tancovali z jednej strany na druhú. „Ani sa o to nepokúšaj!“ Precedila medzi zuby. „Si v poriadnej kaši a ja ti to poriadne spočítam!“ Jej výraz sa zmenil na až zlovestne škodoradostný. „Priprav sa na to!“</p>
<p>.</p>
<p>„Okamžite ho pusť!“ Zajačala Grangerová, keď videla, že sa ich priateľ nebude brániť. Z miesta kde bola odhodlane na ňu namierila prútikom, zvolajúc: „<em>PATRONUS!</em>“</p>
<p>Plný zásah. Takto rozsiahle kúzlo v podobe vydri zo svetla, nemala žlto-oká ako odraziť a tak okolie znovu zalialo číre svetlo. Jej telo sa rozvibrovalo, až tak ako by sa začalo rozmazávať. Čiastočne bolo priehľadné ako krídla kolibríka, keď sa kŕmi nektárom. Celkom to pripomínalo vymietanie, kedy sa nežiaducu entitu snažia vytlačiť z reality. Vyzerala ako by jej to nebolo moc príjemné. Dokonca ako by to bolestne sťahovalo jej telo.  </p>
<p>Až sa ozvalo jej hlasité zastonanie.</p>
<p>Avšak tento ston bol trošku Iní-- taký, ktorý rozhodne nepatrí do kategórie prejavu bolesti, ale skôr do slasti. '<em>Patron</em>' zhasol a zasiahnutá sa vrátila do normálu. So spokojným výrazom nežne pritisla Pottrovu hlavu na svoju hruď, ktorá, ako sa ihneď ukázalo, pod jej voľným oblečením skrývala viac než sa pôvodne zdalo. Jeho tvár sa zaborila medzi jej prsia.</p>
<p>.</p>
<p>Nastalo niekoľko sekundové ticho a jeho tep bol sekundu na sekundu rýchlejší, než jej, ktorý sa spomaľoval. Pocítil jej príjemnú vôňu, ale tento blažený pocit netrval dlho. Bolo ako by sa zrazu prebrala a s blaženým výrokom: „Ty jedna... ♥“  Hodila Pottera priamo k Grangerovej. Celú tu cestu sa preletel a keď do nej vrazil, zvýskla.</p>
<p>„Hermiona!!“ Zvolal Weasly, ktorý sa na jej piskot prebral z bezvedomia. „Herry!!“ Zvolal druhý krát, keď ich uvidel ležať na zemi, sotva sa hýbajúc. „ČO SI TO UROBILA?!!“ Zakričal na strieborno vlasú. Vyštveral sa na nohy a so zúrivým krikom sa rozbehol k nej s mečom pripraveným vo svojich rukách.</p>
<p>„Nie!! Ron, zadrž nebojuj s ňou!!“ Volal za ním Herry zo zeme.</p>
<p>.</p>
<p>Výpadu sa už, ale nedalo zabrániť. Ešteže bola ďaleko nad vecou. Spravila úkrok pri ktorom, by sa elegantne vyhynula ako skúsený majster neskúsenému učňovi s jasným nadhľadom, pokiaľ by on nezakopol. Kompletne stratil rovnováhu a náhodne švihol mečom od seba, aby sa na neho pri páde náhodou nenabodol. Žuchol na zem len pár krokov od nej a na chvíľku sa tam natiahol.</p>
<p>Naproti tomu ona zostala stáť celá prekvapená sledujúc ako sa jej odseknutá ruka i so zápästím na zemi rozvibrovala a behom okamihu rozplynula. Po chvíľke pozrela skúmavým pohľadom na Weaslyho práve v momente, keď k nemu pribehla jeho priateľka, aby zistila ako je na tom.</p>
<p>.</p>
<p>Medzi ne a ju sa postavil ich okuliarnatý priateľ. „Prosím, odpusť mu bola to nehoda, určite nájdeme spôsob ako to napraviť.“</p>
<p>„To je potom! Najskôr sa musíme postarať o jej zranenie!“ Naliehala Grangerová. keď pomáhala Weaslymu vstať.</p>
<p>„O čom to hovoríte?“ Nechápal zmetene až pokiaľ si nevšimol výrazu tej ženy a že jej od zápästia chýba ruka.</p>
<p>.</p>
<p>„Najskôr treba zastaviť krvácanie!“ Pokračovala Hermiona, ale pri pohľade na '<em>to zranenie</em>' sa zarazila. Nebola tam žiadna krv. Ani len kvapka. Dokonalé useknutie.</p>
<p>Všetci traja zbledli a strieborno vlasá si všimla kam sa dívajú. Skúmavo pozrela na svoju končatinu s chýbajúcou rukou a tajnostkársky sa usmiala. Pozrela na nich a priložila svoje ruky k sebe, ako keby chcela klapnúť svojimi dlaňami, tak aby ich jasne videli. Teda až na to, že jej tá jedná chýbala. Kúsok končatiny, ktorá jej chýbala zastrčila do dlane tej druhej, ktorú ešte mala celú. Rovnako ako kúzelník, ktorý siahol do skrytého rukávu, aby to vyzeralo že časť jeho ruky zmizla. Všetci traja ju so zatajeným dychom sledovali. Opatrne začala vyťahovať svoju končatinu z dlane až znej vytiahla i '<em>to</em>' čo jej chýbalo, ako keby to nikdy ani nestratila. Pozerali na ňu s očami do korán. Neprestávala sa usmievať a hlboko sa uklonila. Akoby skutočne bola nejakým zabávačom/kúzelníkom, ktorý práve skončil svoje predstavenie a teraz už len čaká na potlesk. Oni sa ale nezmohli na nič, len v tichosti na ňu pozerali. Možno by ste čakali, že sa narovná a niečo povie. Ale ona namiesto toho začala klesať/potápať do podlahy. Ako nehmotný duch sa prepadala cez pevnú podlahu, až pod ňou zmizla úplne.</p>
<p>.</p>
<p>Trojica tam zostala stáť v nemom úžase. Teda až do momentu, až si ich šermiar niečoho všimol, s pohľadom upretým hore. „Hej! Nechcem byť zas ten čo má zlé správy, ale mali by sme už ísť.“ Nasledovali jeho pohľad a v momente im to došlo tiež. Teda hlasité zavŕzganie napínajúceho sa dreva im bolo dostatočnou nápoveďou. „Von!“ Všetci traja sa rozbehli k dverám, keď vŕzganie a pukanie naberalo na hlasitosti. Prach sa sypal dolu na nich skrze škáry, ktoré sa otvárali. Sídlom prebehlo mierne zachvenie a na moment to vyzeralo, že sa všetko zastavilo. Bez problémov sa dostali pred dom a po pár metroch chceli jeho dvaja kamaráti, zastať ale on ich hnal pred sebou. „Čo to robíte? Nezastavujte sa bežte! Priamo po ceste po ktorej sme prišli až na ten maličký vŕšok!“ Ubehli takto dobrých ďalších päťdesiat metrov než sa po kratučkom stúpaní zastavili na tom malom vršku z ktorého mali dobrý výhľad na samotný schátralí dom.</p>
<p>.</p>
<p>Až nabrali dych obaja sa na neho pýtavo pozerali, ale Wesliho pohľad smeroval na tú zrúcaninu. Za moment sa ozvalo pnutie a pukot z ktorého ich zamrazilo. Nebolo to pnutie a praskanie pochádzajúce z dreva. Toto patrilo kameňu. S obavami teraz všetci traja sledovali ako sa spomínané sídlo začalo pomaly prepadať do zeme. Keď už bolo tak v polke, zem sa zatriasla a dom sa v ohlušujúcom hluku začal rozpadať. Drevo praskalo, kamene sa hnali najkratšou cestou dole ako lavína a i tie posledné sklenené tabule čo tam ešte boli sa s rinčaním rozbili. Moment na to prišla pohroma. Zem okolo domu sa začala prepadať a dom sa doslova rozsypal do všetkých strán na okolo ešte viac drviac prepadajúcu sa zem. Zakrátko sa celá budova ohlušujúco prepadla a zmizla pod zemou zanechajúc po sebe jamu, ktorá sa začala rozširovať do strán. Prepad pokračoval niekoľko desiatok metrov ďalej od domu i cez miesto, kde sa chceli predtým tí dvaja zastaviť.</p>
<p>.</p>
<p>Až zemetrasenie ustalo naskytol sa im pohľad na obrovskú prepadlinu, či priamo kráter.</p>
<p>.</p>
<p>„Tak to by sme mali.“ Skomentoval Weasly a zasunul Grifindorov meč naspäť do svojho vačku.</p>
<p>Zvyšný dvaja sa na neho uprene zadívali a zmohli sa na len strohé okríknutie. „Ron!“</p>
<p>.</p>
<p>Pozrel na nich a na moment sa zadumal. „Oh aha. Pri vstupe som si všimol informačnú tabuľu o tomto šľachtickom sídle. Tieto typy obydlí vždy mali obrovské podzemie, či skôr zaberali podzemie. Otec vždy hovoril, že je lepšie magicky vytvorené sídla strhnúť z bezpečnej vzdialenosti, než ich nechať ich vlastnému osudu. Inač sa môže stať to čo dnes a my by sme uviazli. Ešte, že sme sa otočili hneď na prízemí a ďalej to už poznáte.“</p>
<p>.</p>
<p>Neveriacky na neho pozerali až napokon Potter sformuloval, aké také poďakovanie. „Vďaka ti Ron. Si fakt kamoš. Už mohlo byť niekoľko krát po nás, ak by si s nami nešiel.“</p>
<p>„V poho Herry. Načo sú priatelia? Takže keď už nás tu nič nedrží, môžeme ísť domov?“</p>
<p>„Skvelé.“ Zalamentovala tretia z nich. „Takže jediné čo sa nám podarilo je zachrániť si vlastné životy, spopolniť zopár mozkomorov, zbúrať historickú budovu a naštvať bludičku.“</p>
<p>.</p>
<p>„Aspoň sme odtiaľ neutiekli s krikom.“ Pripomenul Weasly.</p>
<p>„Podľa mňa je len dobre že je na svete o niekoľko Mozkomorov menej. Pritom si nie som si istý, či to bola bludička a mám pocit, že sme ju ešte niekedy stretneme.“ Skomentoval Herry zamyslene. „Tak či tak mali by sme sa vrátiť. Nepáči sa mi to tu a nie všetci Mozkomory uhoreli.“</p>
<p>.</p>
<p>Naša trojica sa už ďalej nedohadovala a radšej sa pobrali kade ľahšie. Dobrodružstva si na dnes užili až, až a vôbec nepotrebovali aby sa stretli ešte z nejakou ďalšou bludičkou ktorú mohlo prilákať ich kúzlenie.</p>
  </div>
  