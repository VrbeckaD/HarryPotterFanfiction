
    <div id="chapters" role="article">
        <h3 class="landmark heading" id="work">Work Text:</h3>
          <div class="userstuff"><p>Il dolore dell’addio<br/>  <br/> Remus allungò il braccio e avvicinò la mano al velo che tremava, gonfiandosi in una serie di pieghe, ai cui lati c’era largo di pietra. Gli occhi erano arrossati e incavati. Le occhiaie erano spesse e gli zigomi spingevano la pelle giallastra. Sentì una serie di passi, sfoderò la bacchetta e si voltò vedendo Tonks avanzare verso di lui.<br/> “Sapevo che ti avrei trovato qui” mormorò. Si accarezzò il ventre rigonfio, i capelli corti grigio topo si tinsero di rosa acceso e si allungarono. Il naso a patata le divenne sottile. Lupin tirò su con il naso, avvertendo un dolore all’altezza del petto. Strinse le labbra fino a renderle bianche e fece un passo verso di lei.<br/> “Non volevo farti preoccupare” sussurrò con voce roca. L’auror negò con il capo.<br/> “Non posso nemmeno immaginare quanto ti manca mio cugino, ma dovresti dividere con me questo fardello” sussurrò. Remus si voltò e una lacrima gli rigò il viso.<br/> “Avrebbe voluto che non lo ricordassi così” mormorò. Sorrise e piegò di lato il capo.<br/> “In fondo, non è mica lui a stare male, la fa semplice dovunque sia!” gridò Lupin. Alzò il capo e inspirò ed espirò velocemente. Nimphadora lo raggiunse e lo abbracciò.<br/> “La fa semplice!” ululò Remus.<br/> “ Il dolore dell'addio: se non lo senti sei morto, se lo senti vorresti morire. Non arrenderti ad esso” sussurrò con tono deciso la moglie. Lo cullò e gli accarezzò la testa, le lacrime rigarono il volto di Remus.<br/> “Non arrenderti” mormorò ancora Tonks.</p></div>
        <!-- end cache -->
    </div>
