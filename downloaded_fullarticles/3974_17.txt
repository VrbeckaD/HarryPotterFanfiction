
    <div id="chapters" role="article">
        <h3 class="landmark heading" id="work">Work Text:</h3>
          <div class="userstuff"><p>Szokás szerint böngésztem a weben,<br/>Amikor megakadt az IEEP-n a szemem.<br/>Felhívás, hogy valljunk Neki szerelmet,<br/>és máris özönlenek a levelek.</p>
<p>Versem nem egyéb, mint játék a szavakkal,<br/>mely egy morcos professzort magasztal.<br/>Oly férfi Ő, ki ékesszólásra inspirál,<br/>Ki bájitallal és Dumbledore-ral konspirál.<br/>Nappalokon át készült ez az óda,<br/>Eredményét, ha lehet, megfognám még ma!</p>
<p>Legyen a neve Piton, Sevie, vagy Persi,<br/>becézni őt mindenképp megéri.<br/>Mert homloka ráncba, szemöldöke magasba,<br/>és már vonulhatsz is büntibe a laborba.</p>
<p>Mit mondhatnék, mit nem tudsz még Róla,<br/>a férfiról, ki ha a Kiválasztott apja volna,<br/>rövidebb lenne Joanne története,<br/>de nem üldözné annyi nő szerelme.</p>
<p>Mert mit látunk benne?<br/>Mitől más mint a többi?<br/>Ki mit képzel bele,<br/>Éppenséggel annyi.</p>
<p>Kisegíti Harryt unos-untalan,<br/>Egy fekete őrangyal láthatatlan.<br/>A legbátrabb mardekáros ki élt valaha,<br/>Számtalan nő álmai lovagja.</p>
<p>Kérésre házhoz vinné Őt Cupido,<br/>megesne jó néhány pornó.<br/>Most fordul a vers stílusa,<br/>és kikerül a tizennyolcas karika.</p>
<p>Kinézete nem éppen nyerő,<br/>de hát én sem vagyok egy delnő.<br/>A hangja, a modora levesz a lábamról,<br/>és előlép máris az álmomból.</p>
<p>Rám kiált, mit képzel asszonyom,<br/>Kisajátít, mégis milyen jogon? <br/>Vallja rajongó mindahány:<br/>’Professor : be my Valentine!’</p></div>
        <!-- end cache -->
    </div>
