
  <div class="userstuff module" role="article">
    <h3 class="landmark heading" id="work">Chapter Text</h3>
    <p align="justify"><span></span><br/>
    Z perspektywy czasu nazwałby to dziecięcą, niewinną fascynacją. No, bo przecież nic nie wskazywało na to, aby jego wstydliwe fantazje, czy marzenia kiedyś ujrzały światło dzienne. Miał wtedy zaledwie jedenaście lat, co mógł w ogóle wiedzieć o miłości? W tak młodym wieku nie potrafił ich tak dobrze odróżniać, jak jego starsi koledzy.<br/>
</p><p align="justify">
  <span>    </span>
  <span>Jednak już na swoim pierwszym roku nauki w Hogwarcie zdawał sobie doskonale sprawę z tego, że oni obaj — Harry Potter i Gilderoy Lockhart — byli dla niego niedostępni.</span>
</p><p align="justify">
  <span>    </span>
  <span>Nie przeszkodziło to jednak młodemu Colinowi marzyć i śnić o bliższych relacjach z nimi. A jego bogatą wyobraźnię dodatkowo pobudzały zdjęcia, które robił im z ukrycia. Nie czuł się z tym dobrze, gdyż wiedział, że robił coś nieodpowiedniego. Gdyby jakikolwiek nauczyciel wtedy go przyłapał, zapewne aparat zostałby mu skonfiskowany i oddany dopiero w momencie zakończenia przez niego edukacji w Hogwarcie.</span>
</p><p align="justify">
  <span>    </span>
  <span>Gryfoński sposób usposobienia dodał mu jednakże pewności siebie w swych działaniach oraz podejmowanych decyzjach. Ukrywał się ze swoim nowym hobby, a album z własnoręcznie wywołanymi zdjęciami trzymał głęboko ukryty w kufrze.</span>
</p><p align="justify">
  <span>    </span>
  <span>Może i nie zachowywał się zbyt mądrze… a tym bardziej odpowiedzialnie, jednak był dzieciakiem. Kimś, kto wykorzystywał swój młody wiek w każdy możliwy sposób. Tutaj, tłumacząc, że nie wiedział o niemożności wchodzenia przez uczniów na dany teren. Tam, wyjaśniając, że zgubił drogę do dormitorium, dzięki czemu jego ulubiony profesor odprowadzał go do Wieży Gryffindoru, tuż po ciszy nocnej (co Colinowi dawało poczucie, iż znajdowali się na romantycznym, wieczornym spacerze).</span>
</p><p align="justify">
  <span>    </span>
  <span>Zawsze znajdywał usprawiedliwienie na swoje delikatne łamanie regulaminu szkolnego oraz zasad moralnych i społecznych. W tamtym czasie była to jego nowo zdobyta umiejętność, którą codziennie szlifował. Nikt nie podejrzewałby w końcu głupiutkiego gryfona o ślizgońskie podejście do spraw i działań, za które się brał.</span>
</p><p align="justify">
  <span>    </span>
  <span>Czuł się nieograniczony przez nic, nikogo. Jak gdyby mógł do woli cykać fotki swoim idolom. Już wtedy czuł, że przez kilka lat pobytu w Hogwarcie dorobi się całkiem sporego archiwum. </span>
  <em>
    <span>Prywatnego</span>
  </em>
  <span> archiwum, bo nigdy, ale to nigdy i z nikim nie miał zamiaru się dzielić swoją </span>
  <em>
    <span>sztuką.</span>
  </em>
  <span> Może i była ona odrobinkę niepokojąca, ludzie mogliby go nawet posądzić o bycie stalkerem… jednak czy się tym przejmował? A gdzie tam! Czerpał ze swoich osobistych zbiorów wielką satysfakcję i samospełnienie, kiedy podczas złego dnia, wystarczyło jedno spojrzenie na parę zdjęć i jego humor od razu się poprawiał. Dzięki albumom nie musiał również martwić się o to, że za często męczył Harry’ego oraz Gilderoya w świecie rzeczywistym. Momentami zapominał, czy danego dnia już podchodził do któregoś z nich i zagadywał, czy też nie. Niby był młody, jednak bardzo rozkojarzony. </span><br/>
<br/>
</p><p align="justify">
  <span>    </span>
  <span>Po jego pierwszym roku jednak Gilderoy Lockhart zniknął, po czym Colin po wnikliwym dochodzeniu dowiedział się, że czarodziej przebywał w Szpitalu Św. Munga. Słyszał, jak profesor Flitwick mówił, że jego przypadek był nieuleczalny.</span><br/>
<br/>
</p><p align="justify">
  <span>    Dlatego też nie spodziewał się, że po opuszczeniu Hogwartu, usłyszy w Proroku tą jedną, tak bardzo nierealną wiadomość.</span>
</p><p align="justify">
  <span>    </span>
  <span>Pewien zagraniczny Mistrz Eliksirów pracował nad znalezieniem antidotum właśnie dla przypadku Gilderoya!</span>
</p><p align="justify"> </p><p align="justify">
  <span>    </span>
  <span>I ta jedna informacja doprowadziła do tak wielce...</span>
</p>
  </div>
  