
  <div class="userstuff module" role="article">
    <h3 class="landmark heading" id="work">Chapter Text</h3>
    <p>- Haaarry! Komolyan mondom, nincs itt semmi, ami miatt aggódnod kellene! – hallatszott Ron hangja a terem másik végéből.<br/> <br/> Harry jelentőségteljesen összenézett Neville–lel.<br/> <br/> – Eltekintve attól a ténytől, hogy már két napja különféle sziszegéseket hallok a falból. Ááá semmi – tette hozzá Harry ingerülten. – Gyerünk, még este van egy órám a hatodéves hugrabugosokkal.<br/> <br/> – Már minden részét bejártuk a helyiségnek, és eggyel sem találkoztunk.<br/> <br/> – Még.<br/> <br/> – Igen, még! És nem is kívánom, hogy találkozzak velük! – csattant fel Neville, és ebben a percben annyira rémültnek tűnt, mint egy kisgyerek.<br/> <br/> Harry meglengette a tükrét kollégája orra előtt.<br/> <br/> – Nem lesz semmi baj! Csak ha sziszegést hallasz, ne nézz oda – nyugtatta meg, és intett neki, hogy menjenek oda Ronhoz. – Talán Ron jutott valamire, azt a járatot illetően. Neville, ne ijedj meg, biztos rosszul hallottam, és csak egyetlen egy baziliszkusz hangja volt.<br/> <br/> Ami tökéletes hazugság.<br/> <br/> Először nem is vette figyelembe, mikor az órát tartotta. De amikor a sziszegés hangosabb lett, és határozottan a falból jött, tudta, hogy baj van. És amikor épp a lakosztálya felé tartott a vacsoráról, megint hallotta. De két sziszegést, ami nem lehetett visszhang. Nem lehetett az: két különböző irányból jött, és két mondanivalója volt: „Éhes vagyok, emberszagot érzek.”<br/> <br/> Még aznap este felment Minervához, és értesítette a tényekről, ő pedig jóvá hagyta, hogy másnap lejöjjenek ide. Harry már aznap éjszaka leosont, de nem talált semmit. Előtte való éjszaka sem aludt egy percet se, és biztos volt benne, hogy most sem fog. Addig nem tágít, amíg meg nem találja a baziliszkusz ivadékait.<br/> <br/> – Nem is tudom, miért tartottam veletek erre a helyre – mondta bizonytalanul Neville. – Talán azért, hogy megtudjam, hol az a híres, nevezetes kamra, ahol Ginnyt megmentettétek.<br/> <br/> Harry felnevetett a kijelentés hallatán.<br/> <br/> – Nem véletlenül kerültél a Griffendélbe… – hirtelen elhallgatott, mikor halk sziszegés ütötte meg a fülét Ron felől.<br/> <br/> – Te is hallod? – suttogta Neville, mire Harry bólintott.<br/> <br/> – Azt hiszem, találtam valamit! – érkezett a terem végéből Ron lelkes ordítása. – Ugye, ti is halljátok…? Igazad volt, Harry, azt hiszem ezek… <em>Obstructo!</em><br/> <br/> – Ron! – kiáltott fel Harry ijedten, ahogy hallotta a dühös sziszegést, és barátja védekező varázslatát.<br/> <br/> Mindketten rohanni kezdtek, hogy minél előbb segíteni tudjanak Ronon. Kollégájuk viszont továbbra is szórta a hátráltató ártásokat, ami nem várt következményekkel járt: először megremegett az egész mennyezet, aztán kövek hullottak alá, vészesen közel Harryékhez.<br/> <br/> – Vigyázz, Neville! – szólt rá ijedten, és még időben húzta el barátját egy nagy szikla útjából, de nem vette észre a felé eső morzsalékokat. Elengedte Neville–t, oldalra ugrott, ezzel elkerülve a zuhanó köveket. De a mennyezetből továbbra is potyogtak a törmelékek, és mikor azt hitte, elkerüli azokat, a fején érzett ütés emlékeztette rá, hogy még ő is tévedhet.<br/> <br/> Mikor legközelebb föleszmélt, zavartan nyitotta ki a szemét. Felismerte a fölé hajoló barátját.<br/> <br/> – Hála az égnek, Harry! Jól vagy? – kérdezte aggódón, miközben felsegítette őt. – Azt hittem, magadhoz sem térsz.<br/> <br/> Harry a fejébe nyilalló fájdalom ellenére felpattant.<br/> <br/> – Ron hol van? – Neville csak némán nézett rá. – Mi az? Mi van?<br/> <br/> – Nem tudom, valószínűleg nincs jól – mutatott egy nagyobb kőhalom felé. – De egyedül nem tudom elpakolni a törmeléket, így először magadhoz térítettelek.<br/> <br/> – Meddig voltam eszméletlen?<br/> <br/> – Nem sokáig, csak néhány percig – magyarázta. – Gyere, szedjük ki Ront onnét, ki tudja, milyen állapotban lehet.<br/> <br/> Neville óvatosan talpra segítette Harryt, aki először még szédelgett a fáradságtól, és a fejét ért ütéstől, de aztán megállt a lábán. Ha Ront felviszik a gyengélkedőbe, végre pihenhet majd… persze az utolsó órája után.<br/> <br/> – Kösz Neville, tudok még járni – szólt rá ingerülten a fiatal férfire, mire az elengedte őt. – Együttes erővel ki tudjuk szedni a romok alól.<br/> <br/> Neville előhúzta a pálcáját, Harry pedig erősen koncentrált a kövek elmozdítására, a híres Voldemortot elpusztító erejével, mire azok lassan felemelkedtek, és néhány méterrel arrébb estek le. Neville rögtön odarohant eszméletlen barátjukhoz. Harryt a varázslás még jobban kimerítette, így csak néhány perc lemaradással követte Neville–t.<br/> <br/> – Érzem a pulzusát, maximum nagyobb agyrázkódást kaphatott – állapította meg Neville, ahogy megfogta Ron csuklóját.<br/> <br/> Harry szívéről nagy kő esett le. Nagyon tartott tőle, hogy hasonló eset történt, mint akkor… megrázta a fejét, és elhessegette a rossz gondolatot.<br/> <br/> – Miért nem fogadtad el az állást a Szent Mungóban? – kérdezte mosolyogva Harry, mikor látta, hogy Ron nincs olyan súlyos állapotban.<br/> <br/> Neville szintén elmosolyodott.<br/> <br/> – Bimba professzor kért meg erre az állásra, nem mondhattam nemet – magyarázkodott zavartan. – Ha esetleg Minerva találna valaki mást helyettem, akkor elfogadnám… de addig nem. Menjünk a gyengélkedőre, Ronnak gyógyítói segítség kell.<br/> <br/> Harrynek második próbálkozásra sikerült felemelni Ront egy varázslattal, akit maguk előtt lebegtettek, egészen a Kamra bejáratáig.<br/> <br/> – Harry, átveszem, ha nem bírod…<br/> <br/> – Nincs semmi gond.<br/> <br/> – Biztos? – kérdezte Neville, ahogy végigmérte. – Aludtál egyáltalán mostanában?<br/> <br/> Harry kényszeredetten elmosolyodott.<br/> <br/> – Egy keveset. Egy kicsit kimerítette a varázserőmet a kövek arrébb rakása, de mondom, hogy nem lesz gond.<br/> <br/> Neville bólintott, és végül csendben elhagyták a Titkok Kamráját.<br/> <br/> Amikor felértek az iskolába, a folyosókon már teljes csend honolt, ahogy végigvitték, Ront. Nem csoda, Minerva ugyanis, azóta intézkedhetett a diákok biztonságáról.<br/> <br/> A gyengélkedőhöz érve Harry előresietett, és kinyitotta az ajtót lebegő barátja előtt. Poppy idáig az asztala mögött ült, de a jelenlévőket látva rögtön odasietett hozzájuk.<br/> <br/> – Mi történt? – kérdezte rémülten, mint aki attól tart, hogy Ron kígyómarás áldozata lett.<br/> <br/> – Ránk omlott a mennyezet – mondta tömören Neville. – Ő nem úszta meg annyival, mint mi.<br/> <br/> Poppy tetőtől–talpig végigmérte őket.<br/> <br/> – Maguknak nem esett bajuk?<br/> <br/> – Nem, Madam – mosolyodott el Neville. – Megyek, értesítem Minervát a történekről.<br/> <br/> Harry lerogyott a Ron melletti ágyra, miközben kollégája épp az ajtó felé tartott.<br/> <br/> – ÉS Hermionét is.<br/> <br/> – Persze, persze – nézett vissza rá Neville egy pillanatra, még mielőtt eltűnt a folyosón.<br/> <br/> Harry bele sem akart gondolni, mi lesz, ha Hermione megtudja a történteket. Reggel pont ő győzködte a lányt, hogy nem lesz semmi baj. Odamennek, ártalmatlanítják a kígyókat, és kész.<br/> <br/> Néhány perc múlva megérkezett Neville, és leült mellé.<br/> <br/> – Ugye nem ijedt meg nagyon? – kérdezte Harry, pedig tudta jól: Hermione mindig nagyon féltette a férjét.<br/> <br/> Neville csak legyintett egyet.<br/> <br/> – Nem lehet annyira ráijeszteni, mint gondolod – felelte, majd a javasasszonyra nézett. – Ugye rendbe jön? Úgy láttam, csak könnyebb…<br/> <br/> – Igen, igen – mondta ingerülten Madam Pomfrey – Már én is sokszor gondolkodtam el rajta, hogy miért nem ment a Szent Mungóba, és fogadta el azt az állást.<br/> <br/> – Tudja, én mindig jobban kedveltem a gyógynövényeket.<br/> <br/> Poppy legalább háromféle varázslatot alkalmazott Ronon.<br/> <br/> – Holnap, ha felébred, kutyabaja sem lesz. Magunknak sem ártana egy kis pihenés; nem néznek ki túl jól.<br/> <br/> Neville és Harry jó pár indokot fölsoroltak volna mentségükre, de Hermione megérkezett.<br/> <br/> És nem egyedül.<br/> <br/> Majdnem az egész tanári kar vele tartott: az igazgatónőtől Nottig. Hermione szó nélkül odarohant a férjéhez, és mikor látta, hogy nincs nagyobb baj, aggódóan feléjük fordult.<br/> <br/> – Ugye, nem esett bajotok?<br/> <br/> – Nem, nyugi – mosolyodott el Neville. – Csak egy kicsit más történt, mint amire számítottunk.<br/> <br/> – Sikerült megölniük a baziliszkuszokat? – szólt közbe türelmetlenül Minerva.<br/> <br/> – Nem egészen…<br/> <br/> – És legalább tudják, hol vannak?<br/> <br/> – Nem – folytatta Harry, és ingerülten tette még hozzá: – Ron megmentésével voltunk elfoglalva!<br/> <br/> Az igazgatónő mögött egy alak előrelépett, és megvetően végigmérte Harryt.<br/> <br/> – Milyen jellemző – Nott hangjából csak úgy csöpögött az undor. – Potter professzor, ha valamit a fejébe vesz…<br/> <br/> – Tehát jutottak egyáltalán valamire, amíg lent voltak? – McGalagony rögtön közbevágott, nehogy kollégája befejezze a sértegetést.<br/> <br/> – Végül is igen – válaszolta Neville – A Kamra hátsó részében bujkálhatnak, mármint ott lehet a fészkük.<br/> <br/> Harry figyelme lassan elkalandozott az igazgatónő faggatásáról, és már csak az lebegett a szeme előtt, hogy minél előbb lepihenhessen, persze rémálmok nélkül. Mire feleszmélt, a jelenlévők távozni készültek.<br/> <br/> – Maradjunk annyiban, hogy legkésőbb holnapután lemennek újra, és ezúttal sokkal többen – jelentette ki McGalagony. – Amennyiben nem járnak sikerrel, a diákokat haza kell küldenünk.<br/> <br/> A bejelentésre többen bólintottak, néhányan pedig morogva távoztak. Harry látta, hogy Nott még vág egy fintort, és mikor megfordult, pont beleütközött Pitonba, aki éppen befelé igyekezett egy dobozzal a kezében. Harry elfojtott egy vigyorgást, ahogy Nott sűrű bocsánatkérésekkel kerülte meg a Bájitalok Mesterét.<br/> <br/> – Á, Perseus! – köszöntötte Madam Pomfrey, mikor Piton lerakta az íróasztalára a csomagot. – Minden megvan?<br/> <br/> Piton kinyitotta a dobozt, aztán ujjaival sorra vette mindazt, ami benne van.<br/> <br/> – Fájdalomcsillapító, Kalapkúra, Fertőzés elleni, és dupla annyi Altató főzet. Ugye ennyi volt a lista?<br/> <br/> – Igen, ennyi – mondta lelkesen Poppy, és le is csapott az új rakományra.<br/> <br/> Minerva odalépett Perselus mellé, mikor Poppy eltűnt a raktár bejáratánál.<br/> <br/> – Sikerült megölni a baziliszkuszokat? – tért rögtön a tárgyra Piton, miközben nekidőlt az asztalnak. Karjait összefonta maga előtt, és úgy tekintett feléjük. – Vagy netán Potter és Longbottom professzor megint elbaltázták?<br/> <br/> Harry annyira kimerültnek érezte magát, hogy már ellenkezni sem volt kedve. Mint az elmúlt tizenkét évben. Hermione viszont, mint annyiszor, most sem hagyta magát. Szikrázó szemekkel felkelt férje mellől, és dühösen Piton felé fordult.<br/> <br/> – Megkérdezhetem, maga még is hol volt, mikor kérdezték, ki megy le velük?<br/> <br/> Piton nemtörődöm stílusban a plafonra emelte a tekintetét.<br/> <br/> – Más dolgom volt.<br/> <br/> – Hagyjad, Hermione – szólt rá Harry, próbálva megelőzni egy újabb marakodást.<br/> <br/> – Bármilyen hihetetlen, Potter, a bájitalok főzése is ugyanolyan fontos, mint kígyókat hajkurászni – magyarázta Piton, azzal a tipikus tanári modorában, amit Harry úgy utált.<br/> <br/> Harry nem törődve az egyre elhatalmasodó fáradsággal, felpattant.<br/> <br/> – Óh, ne jöjjön nekünk ezzel a dumával Piton! – aztán még sziszegve hozzá tette: – Professzor.<br/> <br/> – Elég legyen ebből, uraim! – szólt közbe McGalagony, és figyelmeztetően közéjük állt. – Ugye egyiküknek sem hiányzik, hogy beláthatatlan időre felfüggesszem? Gondoltam. Perselus, legközelebb te is lemész velük együtt a Kamrába, elpusztítani végre azt a két szörnyeteget.<br/> <br/> Piton nem tűnt meglepettnek a bejelentéstől.<br/> <br/> – Rendben, Minerva. – A szája gúnyos mosolyra húzódott. – Úgyis elkél egy remek szobor a mi hősünkről a csarnokba.<br/> <br/> – Perselus! – szólt rá hangosabban az igazgatónő. – Ez egyáltalán nem humoros. Most pedig megyek, mert a griffendéleseket át kell kísérnem a klubhelyiségből vacsorázni.<br/> <br/> Azzal McGalagony már távozott is a gyengélkedőről. Piton megvárta, míg Madam Pomfrey visszatért a raktárból, aztán ő is a diákjaira hivatkozva, elment.<br/> <br/> Harry most döbbent rá, hogy valamit teljesen elfelejtett.<br/> <br/> – Jó ég! Nekem még van egy esti órám! Teljesen kiment a fejemből.<br/> <br/> – Ha még most elindulunk, odaérhetünk. Elkísérlek – ajánlkozott fel Hermione.<br/> <br/> – Neked nincs is arra dolgod, nem? – csodálkozott Harry, mert jól emlékezett, hogy a lánynak még a terem közelében sincs dolga. Hermione nem válaszolt: intett Neville–nek, aki annyira el volt foglalva Poppy magyarázataival, hogy fel sem tűnt nekik a távozásuk.<br/> <br/> Elhagyták a gyengélkedőt, és kiléptek a folyosóra, aminek a végén még Piton beszélgetett McGalgonnyal valamiről, őket azonban nem vették észre.<br/> <br/> – Tehát, miért is kísérsz el? – puhatolózott Harry gyanakodva. Hermione mindig ezt csinálta, ha aggódott érte: kísérgette a hetedik évüktől kezdve, bárhová is ment, mikor Voldemort támadásai teljesen kikészítették.<br/> <br/> Hermione csak megrántotta a vállát a kérdésre.<br/> <br/> – Egyértelmű, nem? Aggódom érted – mondta halkan. – Nagyon megviseltnek tűnsz, és biztosra veszem, most is a másik erőddel segítettél Ronon, ami végképp kimerített.<br/> <br/> – Ne csináld már, Hermione! Inkább siessünk, hogy ne várakoztassam meg az osztályomat.<br/> <br/> – Milyen igaz! Siessünk – mondta titokzatosan. – Nem szeretném, ha máris rossz véleménnyel lennének a helyettesítő tanárról.<br/> <br/> Harry döbbenten torpant meg.<br/> <br/> – Most azért, mert egy kicsit gyengének tűnök, rögtön ágyba parancsolsz, és rácsapsz a megtartandó órámra? – kérdezte mérgesen, és attól még dühösebb lett, mikor Hermione elvigyorodott. – Az égvilágon nincs semmi bajom, nem kell, hogy itt őrködj mellettem!<br/> <br/> Hermione arcáról eltűnt a mosoly. Tudta, hogy mindent megtesz a lány, csakhogy biztonságban tudja, még Voldemort halál után is.<br/> <br/> – Harry. Szerintem mindenki közül én tudom a legjobban, hogy amikor használod a rejtett erődet, teljesen kikészülsz…<br/> <br/> – Nem készülök ki – sziszegte a fogai közt. Pedig szó, ami szó, eléggé pocsékul érezte magát most is, és ahogy a dühtől egyre ingerültebb lett, a szeme előtt apró csillagokat kezdett látni. – Csak fáradt vagyok.<br/> <br/> – Persze. A kentaurok meg már dolgoznak a Mágiaügyi Minisztériumban! – tette hozzá Hermione, amitől Harrnyek máris jobb kedve lett.<br/> <br/> De nem tartott sokáig.<br/> <br/> Egyre több szikra pattogott a szeme előtt, Hermione arca pedig, helyet változtatott: Harry körül teljesen megfordult a világ, és megszédülve térdre rogyott. A lány még időben kapott utána, hogy ne essen akkorát.<br/> <br/> – Harry! Mi a baj? – kérdezte rémülten Hermione, legalábbis, amennyire Harry ki tudta venni az előtte lévő elhomályosodott alakot.<br/> <br/> – Ez valami más… szörnyen kimerültnek érzem magam… – suttogta Harry, és már térden állni sem tudott igazán.<br/> <br/> Látta, hogy Hermione a folyosó végébe néz.<br/> <br/> – Piton professzor, jöjjön ide gyorsan! – kiáltott arrafelé.<br/> <br/> – Csak őt ne – nyögte Harry, de ekkor érezte, hogy már nem sokáig marad az eszméleténél; mintha az energia elkezdett volna kicsapódni belőle…<br/> <br/> Hallotta, ahogy Piton és McGalagony odarohannak hozzájuk.<br/> <br/> – Mi történt, Granger professzor? – kérdezte Minerva rémülten, miközben Harry csak halványan érzékelte, hogy Piton fölé hajol.<br/> <br/> – Nem tudom… csak egyszerűen összeesett – válaszolt Hermione remegő hangon.<br/> <br/> – Már a gyengélkedőn sem festett valami jól – közölte hidegen Piton. – Vigyük a gyengélkedőre.<br/> <br/> Harry utolsó csepp erejével még tiltakozott, ahogyan bírt.<br/> <br/> – Nem szeretnék a gyengélkedőre menni… csak egy kiadós alvás, és holnapra nem lesz semmi bajom – mondta halkan, miközben lehunyta a szemét, mert már rosszul volt ettől a szédüléstől.<br/> <br/> – Segít nekem, Piton professzor? – kérdezte Hermione, miközben a bal karjánál megragadta őt. Harry érezte, hogy Piton is így tesz a jobb karjával, és együttes erővel emelik fel. – Vigyük akkor a lakosztályába.<br/> <br/> Egy harmadik folt helyet változtatott.<br/> <br/> – Jól tudom, hogy Potter professzornak van még egy órája? – hallotta Minerva hangját.<br/> <br/> – Igen, majd én helyettesítek… amint Harryt elvittük. Addig is megtenné, hogy szólna nekik? – kérdezte Hermione.<br/> <br/> – Feltétlenül, aztán értesítsen Potter professzor állapotáról – mondta McGalagony, és kis idő után elhaltak a lépései, ahogy végigment a folyosón.<br/> <br/> – Bölcs dolog lett volna, inkább a gyengélkedőre vinni – hallotta a füle mellől Piton kioktató hangját.<br/> <br/> – Reggelre jobban lesz, csak pihennie kell… elég sokat.<br/> <br/> – Máskor is történt már ilyen? – érdeklődött tovább Piton, de arra már nem kapott választ: mert megérkeztek Harry lakosztályának ajtajához.<br/> <br/> Hermione gyorsan kimondta a jelszót, bementek a nappaliba, ahol rögtön fellobbantak a fáklyák a falon.<br/> <br/> – Beviszünk a hálószobádba – mondta halkan Hermione. – Nem lesz semmi baj.<br/> <br/> Harry már alig volt magánál, a szemét sem tudta nyitva tartani. Nem álmos volt, hanem olyan ólmos fáradság lett rajta úrrá, ami még sosem. Érezte, ahogy óvatosan lefektetik az ágyára, és betakarják.<br/> <br/> – Professzor…<br/> <br/> Harry hallotta Hermione remegő hangját, ami most még inkább ijedt volt, mint eddig. Nehezen kinyitotta a szemét, és látta, ahogy Piton feléjük fordul, majd arcára döbbenet ül ki. Eddig a tűz fellobbantásával foglalatoskodott, de végül félbe maradt a mozdulat, ahogy mindannyian a jelenséget bámulták.<br/> <br/> A lángok hiányában, a félhomályban, jól láthatóvá vált, ahogy a saját testéből halványkék energia áramlik fel, és tűnik el félúton.<br/> <br/> – Nem tudom, mi lehet ez, Granger… – mondta bizonytalanul Piton, de Harry ezt már ismét csak foltokban látta. Megint be kellett hunynia a szemét.<br/> <br/> Érezte, ahogy leül valaki az ágy szélére.<br/> <br/> – Harry, fáj valamid? – kérdezte Hermione egész közelről.<br/> <br/> – Nem… csak fáradt vagyok, semmi több… ne aggódj már annyit, Hermione – suttogta Harry válaszul. – Aludnék, de nem tudok…<br/> <br/> – Professzor, hozna valami erős altatót?<br/> <br/> Választ nem hallott, csak azt, hogy bezáródik a bejárati ajtó, és már csak Hermione maradt ott mellette.<br/> <br/> – Nem gondolod, hogy ideje lenne másnak is szólni erről a… dologról? – faggatózott halkan Hermione. – Aggódom, hogy baj lesz, és… meghalsz. Honnan veszed, hogy ez a varázsenergia vesztés, nem okozza majd a halálod?<br/> <br/> Harry erőtlenül kinyitotta a szemét.<br/> <br/> – Tudom, hogy el fog múlni. Nem lesz semmi baj… – Hermione dühös, és egyben aggódó tekintetéből úgy tűnt, ezzel nem sikerült megnyugtatni. Nem válaszolt, csak odament a kandallóhoz, és meggyújtotta a tüzet, amit Perselus végül még sem tett.<br/> <br/> Piton visszaérkezett, kezében egy vörös színű bájitallal, és egy pillanattal később a sötét folt már az ágya szélére ült.<br/> <br/> – Idd meg ezt – mondta halkan, miközben felemelte Harry fejét a párnáról, hogy segítsen neki.<br/> <br/> – Mi ez? – kérdezte gyanakodva, mert nem volt hajlandó meginni.<br/> <br/> – Egy különösen erős altató – válaszolt ridegen Piton. – Ettől biztosan jobban leszel holnap, mert van benne némi energianövelő adalék is.<br/> <br/> Harry nem tiltakozott, megitta az utolsó cseppig a fiola tartalmát, Piton pedig visszaengedte a fejét a párnára. A fáradtság mellett most már jóleső álmosságot érzett, és hagyta, hogy az úrrá legyen rajta. Mielőtt elaludt, még hallotta Piton és Hermione beszélgetését.<br/> <br/> – Ezt mikor szándékoztátok volna elárulni?<br/> <br/> – Talán ha rosszabbodott volna, akkor…<br/><br/></p><p></p><center>
  <p>
    <b>oO{~T{@}T~}Oo</b>
  </p>
</center><p><br/> <br/> Mikor másnap felkelt, első dolga reggeli előtt az volt, hogy lement a gyengélkedőre. Ron már ébren volt, és lelkesen bizonygatta, hogy tudja, merre található a kígyók fészke.<br/> <br/> Harry ezután megnyugodva hagyta el a gyengélkedőt, és ment a nagyterembe reggelizni. Mikor meglátta Hermionét és Pitont, hirtelen késztetést érzett rá, hogy inkább éhgyomorral álljon neki a munkanapnak. Végül griffendéles bátorsággal ment oda az asztal végéhez, és ült le az egyetlen helyre: Hermione mellé.<br/> <br/> – Jó reggelt! Hogy érzed magad? – kérdezte a lány rögtön, amint leült.<br/> <br/> Harry lopva Pitonra pillantott, és megesküdött volna rá, hogy az elmúlt néhány percben csak őt figyelte. Aztán nem törődött Piton kutakodó tekintetével, hanem a pirítósa felé nyúlt.<br/> <br/> – Teljesen jól érzem magam – mondta eltökélten, ami most kivételesen igaz is volt. – Ne aggódj már annyit. Ezt már ezerszer elmondtam. Tegnap a másik erőmmel varázsoltam, az merített ki ennyire. Most pedig gyorsan befejezem a reggelit, mert még fel kell készülnöm az órámra.<br/> <br/> – Rendben – sóhajtotta Hermione, és folytatta az evést.<br/> <br/> A reggeli további részében néha össze–össze nézett Pitonnal, ami felettébb idegesítette Harryt. Még hallott egy keveset a tegnapi beszélgetésből, mielőtt elaludt volna. Mérget vett volna rá, hogy Hermione mindent elmondott Pitonnak.<br/> <br/> Szó nélkül otthagyta a lányt, és elment megtartani az első órát. Egész nap kipihentnek érezte magát, valószínűleg annak a bájitalnak köszönhetően, amit a délután kapott. Hermionét egész nap kerülte, estére pedig, végső elhatározásra szánta el magát: elmegy Pitonhoz, kér a bájitalból, és megpróbálja kideríteni, hogy mennyit mondhatott el neki Hermione.<br/> <br/><br/></p><p></p><center>
  <p>
    <b>oO{~T{@}T~}Oo</b>
  </p>
</center><p><br/> <br/> Hármat kopogtatott az ajtón, ami egy perccel később ki is nyílt.<br/> <br/> – Potter – döbbent meg Piton, mikor meglátta, ki áll ott.<br/> <br/> – Piton professzor – biccentett Harry. – Ráér egy kicsit?<br/> <br/> A Bájitalok Mestere bólintott egyet, és kitárta az ajtót előtte. Harry belépett volt tanára szentélyébe, ahová eddig sosem nyert bebocsátást, hiszen a büntetőmunkákat nem itt végezte. Piton becsukta maga után az ajtót, és Harry érzékelte a levegő vibrálásából, hogy legalább háromféle védő,– és hangszigetelő bűbáj aktivizálódott.<br/> <br/> – Mit tehetek érted, Potter? – kérdezte gyanakodva Piton, miközben úgy méregette őt, mint vadász a zsákmányát, amitől Harry eléggé zavarba jött.<br/> <br/> Nem ült le, csak közelebb ment a barna fotelekhez, amik a kandalló előtt helyezkedtek el.<br/> <br/> – Kérni szeretnék egy szívességet.<br/> <br/> – Térj már a tárgyra – mondta ingerülten Piton, miközben nekitámaszkodott az asztalának, ami szintén a nappalija berendezését alkotta. – Tudod, másnak vannak egyéb dolgai is, mint órát tartani.<br/> <br/> Harry igyekezett erőt venni magán, hogy ne öntse el a düh, erre a megjegyzésre.<br/> <br/> – Szeretnék még kérni abból a bájitalból, amit tegnap adott nekem.<br/> <br/> Piton meglepetten vonta fel a szemöldökét, mint aki nem erre számított.<br/> <br/> – Valahol azért sejtettem, hogy ilyen griffendéles bátorsággal csakis ezért kereshetsz fel – mondta vontatottan. – Egy határozott nem a válaszom.<br/> <br/> – Miért? – bukott ki a kérdés Harryből, pedig nem akart rögtön rákérdezni.<br/> <br/> – Talán, mert nem lenne bölcs dolog olyat adnom, ami függőséget okozhat – mondta kioktatóan, és közelebb lépett hozzá. – Tegnap beszéltem ám Mrs. Grangerrel.<br/> <br/> – Vagy úgy – húzta el a száját Harry. Furcsamód Hermione és Piton mostanában nagyon jól kijöttek egymással. Feltűnően jól. – Mégis miről, ha megtudhatnám?<br/> <br/> – Elég sok mindenről szoktunk – mondta gúnyosan –, de egy–két dolgot csak tegnap árult el.<br/> <br/> Harry kezdte magát úgy érezni, mint aki ellen összesküvést szőttek a hátak mögött – és most derül ki minden.<br/> <br/> – Mint például?<br/> <br/> – A folytonos rosszulléteidről beszélgettünk, Potter.<br/> <br/> A szituáció kezdett hasonlítani a régi szép bájitaltanórákra, mikor Piton rájött valamire, és Harry arca kezdett égni a kínos jelenettől.<br/> <br/> – Csodás! Gondolom, remekül kibeszéltek a hátam mögött! – csattant fel ingerülten Harry, ám mikor az ajtóhoz akart menni, Piton megragadta a karját.<br/> <br/> – Mrs. Granger nagyon aggódik miattad – mondta halkan Piton, és Harry olyan csillogást látott a szemében, amit csak régi szerelme tekintetében fedezett fel… nem, nem szabad erre gondolnia. De a gyűlölt, volt tanára arckifejezése tényleg meglepte.<br/> <br/> Harry kiszabadított a karját a szorításból.<br/> <br/> – Tudom… olyan vagyok neki, mintha a testvére lennék – morogta ingerülten. – Most pedig ha nem ad a bájitalból, akkor kérek Poppytól.<br/> <br/> Azzal megfordult, hogy itt hagyja Pitont; mikor a keze már a kilincsen volt, akkor a férfi még utána szólt:<br/> <br/> – Csakhogy tudd, szóltam neki, hogy ne adjon neked semmit.<br/> <br/> Egyetlen mondat képes volt arra, hogy felszínre hozza a gyűlöletet, amit Piton iránt érzett.<br/> <br/> – Hogy lehet maga ilyen szemét?! Kértem magától egy szívességet, de még ezt sem képes megadni! – üvöltötte Harry, és megpördült a tengelye körül. Rögtön elhallgatott a meglepetéstől, ahogy meglátta, hogy Piton ott állt tőle mindössze fél méterre. – Már sokszor megmentette az életemet, mégsem képes egy egyszerű bájitalt adni, mikor szépen kérem rá?<br/> <br/> Piton lemondóan sóhajtott egyet.<br/> <br/> – Fogalmam sincs, mi történik veled, ezért ne várd, hogy adjak neked! – vágott vissza ugyanolyan hangerővel. – Nem foglak megmérgezni!<br/> <br/> – Régen pedig zokszó nélkül megtette volna! – szólta el magát Harry. – Bocsánat…<br/> <br/> – Nincs semmi gond, hozzászoktam már, hogy azóta magázol, és ilyeneket gondolsz rólam, mióta… – itt hirtelen elhallgatott.<br/> <br/> Harry nagyon is tudta, mit akart mondani. Elsápadt, ahogy az agyába kezdtek visszatérni az emlékek… Piton közelebb ment hozzá, és fél kézzel felemelte Harry állát.<br/> <br/> – Nem akarom, hogy te is meghalj.<br/> <br/> Ahogy felnézett a sötét, fekete szemekbe, látta benne az együttérzést… de nem szerethette őt, akié a szíve volt… talán tényleg ennyire aggódik miatta. Elfordította a fejét, és a lángokba bámult.<br/> <br/> – Én meg nem akarok róla beszélni – mondta halkan.<br/> <br/> Piton újra érte nyúlt, és közelebb húzta az állát az arcához.<br/> <br/> – Engedd, hogy segítsek.<br/> <br/> Harry érezte az arcán a férfi forró leheletét, ami már–már izgató volt… ha nem ilyen helyzetben lettek volna. Minden áldott nap úgy kel fel, hogy próbál felejteni, de nagyon nehéz. A távoli emeletről csengőszó hangja hallatszott, ami Harrynek tökéletes indokot szolgáltatott itt hagyni Pitont.<br/> <br/> – Elnézést, Piton professzor hogy zavarni mertem, de most már órára kell mennem.<br/> <br/> Azzal Harry, mint egy űzött vad, tartva valami elkerülhetetlentől, gyorsan felrántotta az ajtót, és igyekezett néhány perc leforgása alatt elhagyni a pincét.<br/> </p><p></p><center>
  <p>
    <strong>oO{~T{@}T~}Oo</strong>
  </p>
</center><p><br/> <br/> Pár nappal később, mikor már Ron teljesen rendbejött, és Poppy is elengedte, ott álltak a régi elhagyatott mosdóban mind a hatan, készen állva a kígyóvadászatra.<br/> <br/> – Mindenkinél van tükör? – aggódott Hermione, és ebben a percben nem úgy nézett ki, mint egy vérbeli Griffendéles.<br/> <br/> Ron meglengette maga előtt a sajátját.<br/> <br/> – Persze, hogy van. És miután Harry ki is nyitotta az átjárót, igazán mehetnénk.<br/> <br/> – Milyen bölcs gondolat – tette hozzá Piton gúnyosan, azzal Nott után indult a bejárat felé.<br/> <br/> Harry maradt a legvégén, noha neki kellett volna legelöl mennie az esetleges sziszegések miatt. De mivel elől haladt Piton, akinek még a közelébe sem akart menni, és közvetlen utána ment Nott, akit kapásból megátkozna, csak mert egy féleszű, inkább maradt eredeti helyzeténél. Ráadásul hiába bizonygatta Ron, hogy nem ő tehet arról, ami legutóbb a kamrában történt– Harry nem hitt neki.<br/> <br/> Túlságosan is sok szörnyűség, és rossz dolog esett meg velük a háború alatt, és a legtöbb az ő meggondolatlanságából fakadóan.<br/> <br/> Egészen a kamra belső, nagy termének bejáratáig mentek, ahol mindenki várakozóan nézett Harryre. Ő némi tétovázás után odament, és párszaszóval kinyitotta az ajtót.<br/> <br/> – Mindenkinél legyen kéznél a pálca – mondta halkan Piton, mikor Nott előre sietett. – Potter, ha netán valami sziszegő csevegést hallasz, rögtön szólj.<br/> <br/> Harry bólintott, és előre szegezett pálcával követte barátait. Hermione közvetlen Ron előtt ment, mint aki tart egy újabb omlástól. Bent, ahol még régen Tom Denem állt, most rengeteg törmelék, és kő volt szerteszét. Határozottan látszott, hogy a helyiség nem fog még egy féktelen átkozódást kibírni: be fog omlani az egész mennyezet.<br/> <br/> – Gyanúsan nagy itt a csend – súgta oda Ron Harrynek, aki közben beérte barátját.<br/> <br/> – Komolyan kezdem azt hinni, a Baziliskus okosabb bármely állatnál – mondta halkan Harry. – Biztos vagyok benne, rég kiszagolta, hogy itt vagyunk. Nem is idegesítene a tény, ha egy lenne…<br/> <br/> – De kettő van belőle – szólt közbe Neville remegő hangon. A hangja nem is volt olyan remegő a pálcás kezéhez képest.<br/> <br/> Ron odalépett hozzá, és bátorítóan átkarolta a vállát.<br/> <br/> – Neville, mondtuk, hogy nem muszáj velünk tartanod.<br/> <br/> – Nem lesz semmi gond, csak útálom a zárt helyeket… főleg, ha ez a kastély…<br/> <br/> A mondatot nem tudta befejezni, mert a terem másik végéből hallották Nott üvöltését, miközben átkokat szórt.<br/> <br/> – Ez a hülye a fejünkre zúdítja az egész mennyezetet! – próbálta túlordítani Hermione az egyre hangosabb robajlást. – Arra!<br/> <br/> Harry jóval előrébb járt, mint barátai, így sokkal nagyobb előnnyel futott Piton és Nott felé. Rémülten látta, hogy Nott még most sem kapott észbe, mit művel: szórja az átkokat egy kivezető cső felé, miközben Piton próbálja lefogni azt az őrültet. Megszaporázta lépteit, és közben próbálta kikerülni a magasból eső köveket, ami igen nehéz volt, mivel elég nagy darabok voltak, némelyik veszélyesen nagy.<br/> <br/> – Harry, figyelj oda! – kiáltott utána Ron.<br/> <br/> Harry a por és kőhalmazon keresztül látta, hogy Piton sehogy sem boldogul Nottal. Próbálta kitépni a kezéből a pálcát, de a nagydarab tanár nem hagyta magát, egyre csak azt ordibálta, hogy „itt van, itt van!”<br/> <br/> Mikor odaért, Pitonnak végre sikerült felülkerekednie. Erre Nott, révén, hogy ő is tud pálca nélkül varázsolni: egy hátráltató ártással a kőfalnak lökte Pitont. Harry pont fölpillantott: és elsápadt, mikor meglátta a bájitalmester felé zuhanó hatalmas kőtömböt.<br/> <br/> – Professzor! – kiáltotta Harry. Piton egy másodperc töredéke alatt felfogta a felé tartó veszélyt, de nem ugrott el. Harry pont akkor ért oda, és rántotta el a férfit a közvetlen veszély elől.<br/> <br/> A kövek mellettük értek földet, még nagyobb port kavarva, így Harry elvesztette szem elől a megőrült Nottot.<br/> <br/> – Mi történt vele? – kérdezte a közvetlen mellette álló Pitontól, aki a földön kereste a pálcáját.<br/> <br/> – Nem tudom. Meghallotta a sziszegést, és teljesen becsavarodott – mondta megvetően Piton. – Utol kell érni azt a bolondot, még mielőtt nagyobb galibát…<br/> <br/> Piton hirtelen elhallgatott, mikor meghallották a jellegzetes sziszegő hangot, és Nott üvöltését. A terem megint megremegett Nott különféle átkaitól, és most sokkal több kő indult meg feléjük, amennyire azt a porfellegből kinézve felmérhették.<br/> <br/> – Gyerünk innen! – szólt rá Piton, és megragadta a karját.<br/> <br/> – Nem hagyhatjuk itt Nottot! – szólt vissza Harry, de a portól már nemigen látott semmit, csak Piton alakját. A terem azon részén kialudtak a fáklyák, és már majdnem teljesen sötét volt.<br/> <br/> Harry kirántotta a karját, és indult volna Nott felé, de Piton elkapta a talárja végét, hogy visszarántsa.<br/> <br/> – Nem, Potter. Gyerünk!<br/> <br/> Hirtelen egy kisebb szikla esett Harry elé, aki még épp idejében rántotta el a kezét. Hátranézett, hogy még gyorsan visszaszóljon valamit Pitonnak, mikor nagyobb sziklák kezdtek leszakadni a mennyezetről.<br/> <br/> Harry gyorsan odaugrott, ellökte Pitont a zuhanó szikla elől, és aztán végleg elsötétedett minden…<br/> </p><p></p><center>
  <p>
    <b>oO{~T{@}T~}Oo</b>
  </p>
</center><p><br/> <br/> – Potter…<br/> <br/> Harry először csak távoli suttogásként hallotta a nevét, aztán egyre erősödött, és hangosabbá vált. Nem akart felébredni, olyan jól esett a zsibbadtság.<br/> <br/> – Potter! Az istenit Potter, ébredj!<br/> <br/> – Ébren vagyok… csak ne üvöltözzön… – vágott vissza Harry halkan, és bizonytalan mozdulattal megmasszírozta a kezével a halántékát.<br/> <br/> Kinyitotta a szemét, és hunyorogva próbálta kivenni a maga előtt lévő arcot. Alig látott valamit, mert majdnem teljesen sötét volt. Valamennyire összeállt a szeme előtt Piton arca, aki közvetlen fölé hajolt.<br/> <br/> – Mi… – felköhögött a portól, aztán újra nekivágott a mondatnak. – Mi történt?<br/> <br/> – Áh, semmi különös, leszámítva egy őrült Nottot, és egy hibbant griffendélest – mondta gúnyosan Piton, aztán jobban megnézte őt. – Megsérültél valahol?<br/> <br/> Harry megpróbált feltápászkodni, de Piton nem engedte.<br/> <br/> – Maradj már veszteg még pár percig. A fejedet most gyógyítottam be – szólt rá ingerülten. – Tehát, megsérültél még valahol?<br/> <br/> – Kutya bajom! – Aztán amennyire sajgó feje engedte, körülnézett. – Jaj ne. Ránk omlott az egész mennyezet?<br/> <br/> Piton miután rájött, hogy semmi baja sincs, ráült a sarkára.<br/> <br/> – Hagynod kellett volna Nottot. Nem ért annyit, hogy te meghalj. Nem tudom felfogni, hogy lehetsz ennyire meggondolatlan még felnőtt korodra is?! Rendben, hogy megmented az életemet, de figyelhetnél a sajátodra!<br/> <br/> Harry szótlanul vette tudomásul, hogy az elmúlt években nem változott semmi. Ő mindig fogja be, Piton meg mindig ordibál vele, bármilyen dolog miatt.<br/> <br/> – Szívesen! – tette hozzá vicsorogva. – Elmondaná, mi a fene történt?<br/> <br/> Azzal felült, és jobban körülnézett. Úgy nézett ki, mintha egy üregben ücsörögnének, ami akár egy barlang is lehetne. Mellette, egy halvány lángú fáklya feküdt a földön, megvilágítva a sok törmeléket, ami egészen a padlótól a földig ért.<br/> <br/> – Tulajdonképpen a terem sarkában vagyunk, csak éppen teljesen elzárva a többiektől. Mikor elrántottál a szikla elől, az csak egy volt a sok közül. Ezért gyorsan elvittelek onnét, ahová estél, és egészen a sarokig húzódtam veled, mert az a pótlék – felmutatott a feje fölé – valami régebbi tető lehetett, és az megvédett minket a ránk omló mennyezettől. Minden oldalról elzártak a sziklák a külvilágtól, így kénytelenek vagyunk arra várni, amíg a többiek kiásnak minket.<br/> <br/> – Remek. Van legalább annyi levegő, hogy kihúzzuk addig, amíg jön a segítség?<br/> <br/> Piton felállt, és kezével a mellette lévő lyukakra mutatott.<br/> <br/> – Malazár egy különleges sziklafajtából építette ezt a helyet, így ezeken a lyukakon át, szabadon áramlik a levegő, ezért nem fulladunk meg.<br/> <br/> Harry is nagy nehezen feltápászkodott, és megtámaszkodott a falban.<br/> <br/> – Remélem, látták Ronék, hol estünk csapdába.<br/> <br/> – Igen látták. De azt hiszem jelenleg, van nagyobb gondjuk is, mint hogy a keresésünkre induljanak. Nott hatalmas hülyeséget művelt, de nem véletlenül. Az egyik példány az omlás következtében kiszabadult, ebben biztos vagyok.<br/> <br/> – Egyéb jó hír mára? – érdeklődött szemtelenül Harry, miközben vigyorogva nyugtázta, hogy Piton kezd dühös lenni.<br/> <br/> Összefonta maga előtt a karjait, és gúnyos mosolyra húzódott a szája.<br/> <br/> – Mi az Potter? Csak nem érzed magad kellemetlenül, attól a kilátástól, hogy velem kell töltened akár egy teljes éjszakát, összezárva?<br/> <br/> Harry érezte, ahogy az arcából kifut minden szín a megjegyzésre. Egész jól kijött volna Pitonnal az elmúlt évek során, de… Megint az a sok de. A szerelme meghalt, és ő azóta sem engedett magához senkit. Pedig Pitonnal talán… de mégsem.<br/> <br/> – Nem, egyáltalán nem – mondta nyugodtan, és nekidőlt az épp falnak. A többi oldalról ugyanis elég kényelmetlen lett volna támaszkodnia.<br/> <br/> – Fáj még a fejed?<br/> <br/> – Már nem. Elárulná, mégis miért nem hagyta ott azt a hülyét?<br/> <br/> A sárga fényben úszó helyiségben tisztán látta, ahogy Piton szemöldöke az egekbe ível.<br/> <br/> – Talán azért Potter – mondta vontatottan –, mert a te életedet többre tartottam abban a pillanatban, mint azt a hülyét, aki már amúgy is menthetetlen volt. Te viszont ott álltál szinte egy lépésre.<br/> <br/> Harry egy pillanatra elfeledkezett Piton piszkálódásáról.<br/> <br/> – Meghalt? – kérdezte meglepetten.<br/> <br/> – Nem tudom – vont vállat Piton. – Feltehetően ott lehetett, ahol az omlás a lekíméletlenebb volt… nem igazán élhette túl. El sem tudom képzelni, hogy lehetett ilyen ostoba, hogy eljöjjön velünk.<br/> <br/> – Azért… mert engem akart idegesíteni. Mi több, talán keresztbe is akart nekem tenni – vonta meg a vállát Harry. Megfordult, és szomorúan látta, hogy ezt a sok követ híres–nevezetes erejével sem tudná elrakni az útból.<br/> <br/> Piton úgy kezdett el körözni, azon a néhány négyzetméternyi helyen, mint egy héja.<br/> <br/> – Elég meredek állítás, Potter. Valóban ott akart neked ártani, ahol kedve tartotta… egyáltalán nem lep meg – Piton hirtelen elhallgatott, Harry pedig megfordult, rettegve, hogy talán történt valami. De nem. Egy perc leforgás alatt aztán mégiscsak kiderült, mikor Piton folytatta: – Azóta, mióta Draco Malfoy meghalt.<br/> <br/> Már megint előhuzakodik a témával, pedig tudja jól, hogy erről végképp nem akar beszélni. Harry próbált úgy tenni, mintha Piton nem erre akart volna kilyukadni.<br/> <br/> – Áh, ezt már régebb óta csinálja velem. Már hetedikes korunk óta…<br/> <br/> – Pocsékul hazudsz.<br/> <br/> Harry odalépett a férfi elé, aki kérdően pillantott le rá.<br/> <br/> – Nem hazudok, csupán nem akarok róla beszélni – sziszegte dühösen. – A kettő nem ugyanaz.<br/> <br/> – Miért nem? Azért mert te szeretted Dracót, ő meg téged nem?<br/> <br/> – Hogy merészeli?! – csattant fel Harry. – Magának nincs semmi köze hozzá!<br/> <br/> A Bájitalok Mesterének szeme dühösen megvillant.<br/> <br/> – Annyi van, hogy nem akarom, hogy veled is az történjen, mint vele! Mióta ő meghalt, úgy nézel ki, mint egy két lábon járó élőhalott!<br/> <br/> – Köszönöm a diagnózist! – szólt vissza hangosan Harry, arcuk egészen közel volt egymáshoz. – Most már leszállhat rólam!<br/> <br/> – Mióta Draco meghalt, teljesen bezárkóztál, és senkit sem engedsz közel magadhoz. Előbb–utóbb meg fogsz őrülni, vagy belehalsz a bánatba!<br/> <br/> Harry megvetette a lábát, mint aki tart attól, hogy Piton leharapja a fejét.<br/> <br/> – Nem kértem magából! – ordította vissza Harry. – Nem kérek a maga felettébb gúnyos aggódásából, nem kérek a sajnálatából, és nem kérek a részvétéből! Nem vagyok már az a kölyök, akit hét éven keresztül kínozhatott apám hasonmása néven. Szóval leszállhat rólam!<br/> <br/> – Pedig nem fogok, mert látom, el kéne egy kis kioktatás a társas életből! Más már a helyedben rég megállapodott, gyerekeik vannak, de te? Te éled a kis világodat, mintha még mindig egy diák lennél, aki órákra jár. Felnőtt vagy, könyörgöm!<br/> <br/> – Ezzel most mire akar célozni?! – kelt ki magából Harry. – Ronéknak sincs gyerekük!<br/> <br/> Piton gúnyosan előredőlt.<br/> <br/> – De házasok.<br/> <br/> – Hát ez oltári! Csak nem át akar menni… – Harry gúnyosan elnevette magát. – Csak nem át akar menni kerítőnőbe?<br/> <br/> A kérdésre Piton csodálkozva felhúzta a szemöldökét.<br/> <br/> – Egy kicsit idióta lenne számomra az a szerep, nem gondolod, Potter?<br/> <br/> Harry alig bírta elfojtani vidámságát. Mikor végre kapott egy kis levegőt a nevetésrohamok közt, akkor kinyögte:<br/> <br/> – Elég nevetséges lenne… – Aztán elkomorodott egy kicsit. – Mint mondtam, semmi köze a magánéletemhez.<br/> <br/> – Tudomásul vettem – rántotta meg a vállát Piton, olyan nem törődöm stílusban, ami Harryt mindig is idegesítette.<br/> <br/> Tudta, hogy Piton direkt idegesíti, és el akarja érni vele a célját. Célját? Harrynek valahogy az a cél elég ködös volt… egészen a következő percig. Mivel Piton két kezével átfogta a fejét, és egészen az arcáig húzta.<br/> <br/> Mire Harry észbekapott, érezte a másik férfi forró leheletét az arcán. Bármennyire is ellenkeznie kellett volna, mikor Piton megcsókolta, végül mégsem tette. Az érzés egészen olyannak tűnt, mintha megivott volna egy üveg zsibbasztó főzetet, olyan volt, mint régen…<br/> <br/> Ahogy az ajkuk egymáshoz ért, Harry hagyta magát elvarázsolni. Érezte Piton nyelvét, amint megérinti a száját, ő pedig engedte, hogy a forró nyelv bebocsátást nyerjen.<br/> <br/> Rá akart szólni Pitonra, hogy „Ne! Hagyjon!”, de nem bírt eltávolodni tőle. Perselus a kezével még közelebb húzta, hogy elmélyítse a csókot, ami végtelennek ható ideig tartott. Harrynek nehezére esett abbahagyni, de végül elhúzódott.<br/> <br/> – Ezt nem kellett volna – suttogta halkan, miközben lesütötte a szemét. Persze a feszülő ágyéka nem erről tanúskodott, amit Piton csókja váltott ki belőle.<br/> <br/> A férfi viszont nem vette el a kezét, hanem feljebb húzta a fejét, hogy ránézzen.<br/> <br/> – Nem tagadhatsz meg magadtól minden érzést, és gyengédséget, csak azért, mert a múltban történt veled egy szomorú dolog – mondta egyszerűen.<br/> <br/> – Én nem…<br/> <br/> – Igen, tudom. Nem akarsz róla beszélni. – Piton mélyen a szemébe nézett. – Én nem is kértem, hogy beszélj róla. Én azt szeretném, ha végre elfelejtenéd a múltat, és élnél egy kicsit.<br/> <br/> Harry egy örökké tartó pillanatig bámult azokba a fekete szemekbe, és próbálta kitalálni, vajon Piton mennyire őszinte. Az elmúlt napokban tényleg úgy tűnt, hogy törődik vele, érdekli, miért olyan fáradt…<br/> <br/> – Nem hiszem <em>Perselus</em> – nagyon régen hívta már így Pitont –, hogy minden álmod egy huszonöt éves SVK tanárral együtt lenni.<br/> <br/> Piton még közelebb húzta őt, a testük összeért, ami annyira izgató volt.<br/> <br/> – Bármilyen hihetetlen, szívesen tölteném együtt az időm a „Varázsvilág megmentőjével”. Számomra az a hihetetlen <em>Harry</em>, hogy te elviseled a társaságomat, és mi több, hagytad, hogy megcsókoljon a volt tanárod – sóhajtotta végül.<br/> <br/> – Nem vagy olyan utálatos, csak tetteted, elriasztva az embereket – mondta halkan Harry, továbbra is azt vizsgálva, vajon tényleg komolyan gondolta–e Piton, amit mondott.<br/> <br/> Talán megpróbálhatná a régen oly gyűlölt tanárával… talán vele megtalálhatná a boldogságot, amit már szinte teljesen elfelejtett. Míg eszébe nem juttatta ez a csók.<br/> <br/> Piton halkan felnevetett, és mosolyogva nézett rá. Sosem látta még ilyennek a férfit.<br/> <br/> – Nem viccnek szántam – morogta dühöt tettetve.<br/> <br/> – Akkor is jó volt ilyet hallani egy griffendélestől, főleg a nagy Pottertől, aki legyőzte a Sötét Nagyurat.<br/> <br/> – Ha ezt folytatod, az üreg másik végébe húzódok, minél távolabb tőled…<br/> <br/> Harrynek még esze ágában sem volt abbahagyni a mondatot, de végül kénytelen volt: Piton egyszerűen elvágta a mondanivalóját egy csókkal.<br/> <br/> Az előbbinél sokkal édesebb, és követelőzőbb volt: a nyelvük eggyé forrt, mintegy szimfonikus táncot járva. Bebarangolták egymás száját, minden egyes részletet megízlelve: a fogakat, a szájpadlást…<br/> <br/> Harry kavargott a mámorító érzésben, amit a csók okozott. Nem tudott gondolkodni többé. Nem gondolta volna, hogy egy csók ilyen hatással lesz rá, és mást sem akar majd, csak érezni és folytatni.<br/> <br/> Piton… nem, hanem Perselus – egészen az üreg falának döntötte őt, ami nem volt messze tőlük. Egy pillanatra elszakadtak egymástól, és mindketten ziláltan néztek egymásra.<br/> <br/> – Azt hiszem, egy kicsit elragadott a vágy – vallotta bűnbánóan Piton, és egy kicsit eltolta magától Harryt. – Nem akartam erőszakos lenni veled, vagy akár rád erőltetni magam.<br/> <br/> – Nincs semmi baj – mondta halkan Harry, aztán esetlenül odanyúlt Perselus arcához, és ezúttal ő kezdeményezte a csókot.<br/> <br/> Perselus eleinte megdöbbent egy kicsit, de aztán közelebb lépett hozzá, és teljesen átölelte őt, miközben egyre mélyítették a csókot. Harry érezte, ahogy ágyéka a farmeren keresztül nekidörzsölődik a másik férfi combjának – már csupán ez az érzés romba döntötte őt.<br/> <br/> Kezével felnyúlt Perselus nyakához, és lassan elkezdte kigombolni a hosszú, poros fekete talárt. Néhány perc alatt lefejtette a férfiról, aki egy percre elvált az ajkaitól, hogy segítsen mihamarabb kibújni a talárból.<br/> <br/> Harry hitetlenkedve nézte a fehér inget, amit a fekete talár rejtett. A kicsit hosszabb fekete haj, ez a megvilágítás… teljesen vonzóvá tette a férfit.<br/> <br/> – Mit szeretnél? – kérdezte halkan Perselus, ami alig jutott el Harry tudatáig.<br/> <br/> – Nem tudom… – suttogta vissza – Nehéz ilyenkor gondolkodni…<br/> <br/> A mondatot egy sóhajjal fejezte be, ahogy Perselus a füle tövénél csókolta. Harryt kirázta a hideg erre az érintésre.<br/> <br/> – Itt–ott elég érzékeny vagy – mondta mély, szuggeráló hangon Perselus. Harry válaszul újból sóhajtott egyet.<br/> <br/> Perselus aztán megint lecsapott az ajkaira, és ismételten egy szédületes csókban részesült, miközben érezte, hogy a férfi kezei a ruháján munkálkodnak.<br/> <br/> Egy kicsit tovább tartott, de végül leesett róla a palackzöld talárja, és halk puffanással landolt a porban. Alig egy perccel később ugyan erre a sorsa jutott inge is.<br/> <br/> Perselus ujjai aztán visszavándoroltak az immár meztelen hátára. Felnyögött, már csupán a kéz hideg érintésétől, és hátravetette a fejét, így a csók abbamaradt. De aztán… Perselus rátért a nyakára, amitől Harry újból megborzongott, és ebből úgy tűnt, ez is az érzékeny testrészei közé tartozik. Majd a bájitalmester egyre lejjebb haladva csókolta, mígnem megállapodott a mellbimbóján, és őrült táncba kezdett rajta a nyelvével.<br/> <br/> Harry felszisszent a hirtelen jött érzéstől, és azt hitte, már ettől el fog menni idő előtt… Eszébe jutott, hogy mi lenne, ha éppen most találnának rájuk, ebben a helyzetben?<br/> <br/> Rögtön félbehagyta az elmélkedést, és hirtelen felkiáltott, mikor Perselus rátért a másik mellbimbójára, és érzékien csókolta, miközben a kezével a fenekét simogatta. Az eddig hidegnek érzett fal most teljesen forrónak tűnt, ahogy Perselus nekinyomta őt. Végül abbahagyta a kényeztetést, és felegyenesedett egy csókra, ami újabb nyögésekhez vezetett. Pedig csak egy csók volt.<br/> <br/> Mikor egy örökké tartó pillanat múlva újra elváltak egymástól, Harry suttogva megszólalt.<br/> <br/> – Esetleg nem helyezhetnénk magunkat kényelembe?<br/> <br/> – De igen – mosolyodott el Perselus, és előhúzta a pálcáját a földön fekvő talárjából. – Vestis Sparsom!<br/> <br/> Megjelent a levegőben egy vastag birkatakaró, és lassan leereszkedett a földre. Harry csodálkozva nézett le rá.<br/> <br/> – Ilyet nekem sosem tanítottak – töprengett el halkan. – Mindig ilyen meg olyan átkokat kellett megtanulnom, hogy legyőzzem Voldemortot, de egy egyszerű rendrakó bűbájt sem tudok.<br/> <br/> A férfi eltökélten magához húzta az arcát, s Harry látta, hogy csillog a szeme a vágytól, hogy megérinthesse.<br/> <br/> – Ne gondolj a múltra. Ezt már egyszer megbeszéltük, emlékszel?<br/> <br/> Harry bólintott, és hagyta, hogy Perselus lefektesse a puha takaróra, amit varázsolt. Lassan hanyatt döntötte őt, és beborította a nyakát csókjaival. Harrynek eszébe jutott, hogy ő még nem viszonzott semmit a sok jóból, így végiggombolta Perselus ingét, és lehúzta róla, amit a férfi készségesen hagyott. Végre Harry is kicsalhatott egy halk sóhajt a bájitalmesterből.<br/> <br/> Perselus újra visszatért az ajkaira, míg Harry a férfi hátát simogatta, aztán másik kezével lenyúlt a férfiasságára. Perselus belenyögött a csókba a váratlan érzéstől, ahogy a kezét a forró testrészére helyezte.<br/> <br/> Harryt már annyira elragadta az élvezet, hogy nehezen tudott gondolkodni, pedig Perselus még nem is igazán csinált vele semmit. Csupán csókokkal borította be. Idáig.<br/> <br/> Harry kinyitotta szemét, és figyelte, ahogy szeretője lejjebb halad, ismét rátalálva a mellbimbójára, hogy azokat kezdje kényeztetni, mint nemrég. Ő viszont nem vette el a kezét Perselus forró ágyékáról, hanem ügyetlen mozdulattal lehúzta a cipzárt, és két kezével lerántotta a férfiről a nadrágot.<br/> <br/> A hirtelen jött szabadságtól a férfi sóhajtott egyet, és abbahagyta a ténykedését a mellkasán. Csodálkozva nézett fel rá. Harry a mellettük lévő fáklya megvilágításában jól látta a meglepődöttséget. Biztosan nem számított rá, hogy ő eddig merészkedik.<br/> <br/> Harry viszont nem hagyta abba, az egyik kezével közelebb húzta magához Perselust, a másikkal pedig visszatért a férfiasságára, ami egy jóleső nyögést csalt elő belőle. Ahogy saját élvezete kezdte eluralni, Perselus láthatóan már nem tudott annyira koncentrálni Harry mellének kényeztetésére.<br/> <br/> Végül aztán feljebb csúszott rajta, és magához húzta egy újabb szenvedélyes csókra, ami mindkettőjükből egy kéjes sóhajt váltott ki, hát még, mikor férfiasságuk összeért. Harry nem engedte el Perselus merevedését, hanem annál intenzívebben masszírozta, és simogatta, minél inkább csókolta őt partnere. Aztán Perselus hirtelen abbahagyta a csókot, remegés rázta meg, és Harry érezte, mint sem tapasztalta, ahogy a férfi magja beteríti a hasát. Harry már csak a gondolattól, hogy sikerült őt ilyen gyönyörben részesítenie, majdnem elment… de csak majdnem.<br/> <br/> – Azt hiszem, ez egy kicsit gyors volt – vallotta be Piton halkan. – Hozzád még szinte nem is nyúltam.<br/> <br/> – Semmi gond – mondta rekedten Harry. És újra kinyitotta a szemét.<br/> <br/> Tekintetük összekapcsolódott egy rövid ideig. Perselus lágyan elmosolyodott, és lenézett Harry farmerjára. Egy pillanattal később már lehúzta a cipzárt, és lassan lehámozta róla a nadrágot, ami igen nehéz volt, mert Harry már teljesen leizzadt az eddig átélt izgalmaktól.<br/> <br/> – Sosem gondoltam volna, hogy láthatlak így – mondta halkan Perselus, ahogy végignézett rajta, az arcától a hasán keresztül, egészen az ágyékáig. Harry libabőrös lett csupán attól, ahogy a fekete tekintet végigpásztázta őt.<br/> <br/> – Én sem, hogy te láthatod… Ó… – Harry mondanivalója bennragadt, amikor Perselus kezébe vette a férfiasságát, és megszorította.<br/> <br/> De nem időzött ott sokáig, szorosan hozzásimult, kezével kényeztetni kezdte a péniszét, szájával pedig a kulcscsontját, mellkasát és hasát járta körbe. Határozottan értette a dolgát, és Harry valóban sajnálta, hogy ilyen sokáig nem volt része hasonló örömökben. Két kezével belekapaszkodott a férfibe, miközben nyöszörgött az élvezettől, ahogy az az ügyes nyelv az érzékeny részeit ízlelgette.<br/> <br/> Az érzékei lassan eltompultak, és már alig kapott levegőt, ahogy az élvezet a magasba repítette őt. Amennyire tudta magához szorította Perselust, és teljesen átadta magát a kéjnek. Amíg aztán az egyre tornyosuló érzés végigdübörgött rajta, és nyöszörgött a testén átáramló gyönyörtől, miként az orgazmus romba döntötte őt, és beterítette Perselus hasát saját forró folyadékával.<br/> <br/> Perselus mihelyst célba ért, nem hagyta ám abba a csókolgatását, hanem nyelvével bejárta az egész mellkasát, mint aki részesülni akar bőrének minden cseppjében. Végtelennek tűnő percek után feljebbcsúszott rajta, és kezével gyengéden végigsimított az arcán, miközben ő próbálta szabályozni a légzését.<br/> <br/> – Remélem, nem bántad meg, hogy be lettünk együtt zárva.<br/> <br/> – Egyáltalán nem – motyogta Harry, miközben próbált reálisan gondolkodni, ilyen szédítő élmény után. – Sosem mondtam, hogy egy ilyen szarkasztikus emberrel rossz lehet az együttlét… csak azt, hogy idő kell.<br/> <br/> – Tudom – értett vele egyet Perselus.<br/> <br/> Miután a bájitalmester visszahúzta magára a nadrágját, oldalra nyúlt a pálcájáért, és elvégzett magukon egy tisztító bűbájt. Harry, mintha legalább száz kört futott volna, annyira fáradtnak érezte magát, hogy nem volt képes erre. Perselus, akárha a gondolataiban olvasott volna: odanyúlt, és lassan Harryre is ráadta a nadrágját, majd pedig ledőlt mellé.<br/> <br/> – Gyanítom, nem sokat aludhattál az elmúlt napokban – mondta, miközben közelebb csúszott hozzá, úgy, hogy átkarolhassa. – Pedig szívesen töltöttem volna veled ily módon több időt. – Itt titokzatosan elmosolyodott, amiből Harry nagyon is értette, mire gondol. – De pihenésre van szükséged.<br/> <br/> – Így igaz – ásította Harry, és elhelyezkedett Perselus mellkasán. – Ki tudja, mikor ásnak ki innen bennünket.<br/> <br/> – Való igaz, ezért pihenj egy keveset, később majd beszélünk.<br/> <br/> Harrynek nem kellett kétszer mondani, nem sokkal később, magával ragadta az álom.<br/> <br/> Mikor legközelebb felébredt, még mindig Perselus mellkasán feküdt, és a fáklya még mindig ott világított mellettük. Álmosan felkönyökölt, és zavartan nézett a láthatóan éber Perselusra.<br/> <br/> – Mennyit aludtam?<br/> <br/> – Talán egy órát, azt hiszem. Még mindig fáradtnak érzed magad? – kérdezte, miközben tetőtől–talpig végigmérte.<br/> <br/> – Csak egy kicsit, ne aggódj – mondta Harry álmatagon, és visszabújt a férfihoz. – Tényleg ne aggódj.<br/> <br/> – Nem aggódom, csak szeretném tudni, mi van veled. Rájöhettél volna, hogy nekem… – itt elakadt egy percre –, hogy is mondjam… fontos vagy.<br/> <br/> Perselus láthatóan nem tett nagyobb kinyilatkoztatást neki, de Harry tudta, hogy már ez is mekkora szónak számít a férfinál. Tudta, hogy minden rendben lesz. Legalábbis úgy gondolta, amíg nem hallott egy furcsa sziszegést.<br/> <br/> – Különös, hogy egy ilyen természetű vallomásra párszaszóul válaszolsz.<br/> <br/> – Nem én voltam – suttogta remegő hangon Harry, hiszen biztos volt benne, hogy senki sem juthatott be a menedékükre.<br/> <br/> Gyorsan felült, és így tett Perselus is. Rettegve néztek egymásra, és mindketten tudták, hogy immár nincsenek egyedül.</p>
  </div>
  