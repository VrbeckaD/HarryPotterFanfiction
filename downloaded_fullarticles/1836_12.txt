
  <div class="userstuff module" role="article">
    <h3 class="landmark heading" id="work">Chapter Text</h3>
    <p align="center">
  <em>Itt az idő, hogy beteljesítse végzetét. Itt az idő, hogy leszámoljon vele végleg, és végre felszabaduljon a varázslótársadalom. Talán a helyszín, és az idő sem a megfelelő. Talán sosem volt az, hiszen egy kamasz hogy győzhetné le minden idők leggonoszabb mágusát? De ez már nem számít.</em>
</p><p><br/>
<br/>
Harry növekvő rémülettel nézte, ahogy a gonosz mágus minden egyes lépéssel közelebb jön felé.<br/>
<br/>
– Most az egyszer nem tudsz hova menekülni, kicsi Harry – gügyögte Voldemort, miközben pálcájával a feje fölé intett. A fényes burok, ami körülvette őket, ettől csak még erősebben ragyogott, mint eddig. A Rend tagjai, a Roxfort tanárai, majdnem az egész Weasley család kívül rekedt ezen – távol a két mágustól.<br/>
<br/>
Nem tudtak mit tenni, csak várni a végkimenetelt. A pajzs, amit Voldemort köréjük varázsolt, nem engedett át senkit. Még az igazgató, és a többi Rend tag együttes erejével sem voltak képesek áthatolni. Így csupán ott álltak pálcájukat előreszegezve, arra a pillanatra várva, mikor megszűnik a pajzs, és segíthetnek rajta.<br/>
<br/>
Harry azonban tudta, ez már csak akkor lesz lehetséges, ha ő elteszi láb alól a szörnyeteget, vagy… meghal.<br/>
<br/>
– Nem félek tőled, Tom – mondta Harry halkan. Vetett egy szomorú pillantást a pajzson kívül lévő pálcájára, ami az előbbi, majdnem halálos kimenetelű párbajban kiesett a kezéből. Mire elérhette volna, hogy újra magához vegye, Voldemort már elővarázsolta a burkot, az pedig a határon kívül maradt. – Végre itt az idő, hogy leszámoljak veled.<br/>
<br/>
– Határozottan – mondta elégedettem a gonosz mágus. Harry hátrált, ameddig csak tehette, de akkor sem kerülhette el, hogy Voldemort a pálcájával a pajzs falának taszítsa.<br/>
<br/>
Harry felordított a fájdalomtól, ahogy az elektromosság végigcikázott testén. A láthatatlan erő ott tartotta pár percig, aztán Voldemort elengedte az átkot, és ő a földre zuhant. Zilálva nézett fel a szörnyetegre.<br/>
<br/>
– Ha halálomig kínzol, akkor sem félek tőled – közölte halkan. – Engem már a halál sem tud érdekelni, egyedül csak az, hogy téged a pokolban tudjalak.<br/>
<br/>
– Örömmel hallom – mondta vigyorogva Voldemort. Megvárta, míg Harry felkel, aztán útjára bocsátott egy erős sebző átkot. Harry felüvöltött, amikor az elérte, és mély sérülést hagyott a testén. Már kívánta, várta, hogy itt legyen a vég… akkor többet nem kell megfelelnie senkinek, és talán… találkozhat a barátaival. – Milyen kár, hogy a pálcád ott maradt… habár lévén, hogy az enyém testvére, nem igazán tudtál volna vele mit kezdeni. Ó, ahogy a barátaiddal sem múlt héten.<br/>
<br/>
Harry kezdett dühbe jönni a mágus szavaitól. Eltökélten feltápászkodott a földről, nem törődve az oldalába nyilalló fájdalomtól, és könnyes szemmel nézett Voldemortra.<br/>
<br/>
– Valóban nem tudtam – sziszegte halkan. – De gondoskodok róla, hogy a többi embert már ne bánthasd…<br/>
<br/>
- Úgy gondolod? Nem fogsz több fejfájást okozni nekem, kölyök! – ordította Voldemort. A pálcájával útnak indított egy olyan varázslatot, ami a régi feljegyzések szerint még a halálos átoknál is rosszabb.<br/>
<br/>
Harry évekig tanulmányozta a bűbájt, ami a leghatalmasabb szereteten alapult. De ahogy most visszagondolt barátai halálára, már egyáltalán nem volt benne biztos, hogy képes lesz rá. Magát hibáztatta. Ha ő nem lett volna, ha soha meg sem születik, akkor ők sem kerültek volna veszélybe…<br/>
<br/>
Így hát csak összeszorította a szemét, és várta, hogy az átkot elérje. Érezte, ahogy az arcán legördül egy könnycsepp… és érzett valami mást is. Az erőt, amelyet a Sötét Nagyúr nem ismert… a szeretet erejét.<br/>
<br/>
Kinyitotta a szemét, és még a lélegzete is elállt a látványtól. A könnycsepp furcsa alakot öltött, ami leginkább egy angyalra hasonlított – afféle muglik által ismert –, vakító fény alakban. Bevilágította a Weasleyék házát, és egyre jobban terebélyesedett előtte.<br/>
<br/>
Voldemort értetlenül nézett a jelenségre, és Harry most először rémületet látott az arcán. A pálcájával folyamatosan átkokat küldött rá, de azok nem használtak ellene semmit.<br/>
<br/>
Harry érezte, ahogy az ujjain előtör a mágia, és a jelenség magába szívja azt. A saját ereje testesülhetett meg a sok fájdalomtól, amit a szeretet hiánya okozott. A vakító fénynyaláb immár teljesen körülvette a sötét varázslót, aki üvöltött kínjában.<br/>
<br/>
Voldemort rámeresztette hideg tekintetét, amiben most a fájdalom, és a mérhetetlen gyűlölet izzott. Mintha mozgott volna a szája, de nem tudott belőle semmit kivenni. Azonban érezte, amint valami szörnyű dologra készül, hogy utoljára bosszút állhasson örökös ellenfelén.<br/>
<br/>
Harry nem tudta tovább tartani a kezeit – ahonnét a mágia áramlott az egész tájat bevilágítva, – térdre esett. A fizikai fájdalom egyre erősebbnek tűnt, és még mielőtt elvesztette az eszméletét, hallotta mindenidők leggonoszabb mágusának utolsó sikolyát.<br/>
</p>
<p></p><center>
  <p>
    <b>oO{~E~}Oo</b>
  </p>
</center><p><br/>
<br/>
Amikor legközelebb magához tért, érezte, hogy a földön fekszik. A kimerültségtől még annyi ereje sem volt, hogy kinyissa a szemét. Nem mozdult, csak hallgatta a hűvös szellőt, ahogyan rezgeti a fákon a faleveleket, arcán pedig érezte az apró vízcseppeket, ahogyan azok aláhulltak az égből.<br/>
<br/>
Csepereg az eső… de a harc közben egy fa sem maradt meg, akkor minek a halk susogását hallja?<br/>
<br/>
Végül erőt vett magán, és kinyitotta a szemét. A fák lombjai ismerősek voltak… de az nem lehet…<br/>
<br/>
Fájdalmait leküzdve ülő helyzetbe tornázta magát, és zavartan nézett körül.<br/>
<br/>
– Ez meg hogy lehet? – suttogta halkan, ahogy felismerhetővé vált számára legjobb barátjának háza, a körülötte lévő kert, a távolabb lévő sok fa…<br/>
<br/>
A sérült oldalát fogva nagy nehezen két lábra állt, hogy jobban szemügyre tudja venni a környezetét. Döbbenten jött rá, hogy nem messze áll az Odútól, a kert végében. Minden ott volt: a sokféle zöldség, az a néhány fa, ahol mindig kviddicseztek…<br/>
<br/>
Már indult volna a ház felé, hogy megnézze, hol vannak Mr. Weasleyék, mikor kicsapódott az ajtó, és egy vörös hajú lány tartott felé. Mikor észrevette őt, fél úton megállt, és elővette a pálcáját.<br/>
<br/>
– Ki vagy te, és mit keresel itt? – kérdezte Ginny gyanakvóan, tartva a néhány méteres távolságot, nehogy a fiú megtámadhassa.<br/>
<br/>
– Én vagyok az, Harry. Nemrég még csata volt itt, most hova…<br/>
<br/>
– Én nem ismerek semmilyen Harryt – mondta a lány ingerülten, és ráfogta a pálcáját. – Honnan tudjam, hogy nem egy halálfaló vagy?<br/>
<br/>
Harry döbbenten nézett egykori szerelmére.<br/>
<br/>
– Az egyik legjobb barátom vagy! Egy iskolába járunk! – bizonygatta, de egy szörnyű érzés kezdett úrrá lenni rajta, mikor Ginnyből kitört a nevetés.<br/>
<br/>
– Na ne röhögtess! – mondta végül, és elkomorodott az arca. Egy kicsit oldalra fordult, a ház bejáratához. – Apa, anya, gyertek ki gyorsan! A kertünkben van egy idegen!<br/>
<br/>
Eltelt néhány másodperc, majd hárman is feltűntek az ajtónál. Harry rögtön felismerte őket: a Weasley házaspár, és Bill voltak azok.<br/>
<br/>
Mr. Weasley egy pillanat alatt átlátta a helyzetet, és ő is ráfogta a pálcáját.<br/>
<br/>
– Ez csak úgy hirtelen a kertben termett?<br/>
<br/>
– Igen, apa. Azt állítja, hogy ismer minket, sőt, azt mondja, én vagyok a legjobb barátja! – magyarázta Ginny.<br/>
<br/>
Mrs. Weasley eddig szótlanul állt, de most megszólalt.<br/>
<br/>
– Megyek, szólok Albusnak, majd ő eldönti, mit kezdjünk ezzel a véres fiúval – közölte, aztán már ott sem volt.<br/>
<br/>
Szó, ami szó, Harryt eléggé megviselte a párbaj, ami a búra alatti végső harc előtt zajlott le: iskolai talárja teljesen szétszakadt, a bal karja úgy tűnt, eltört, az oldala… az meg piszkosul fájt az ott elérő átok miatt. Elvégre a csata helyett csupán barátja temetésére érkezett. Mivel így is elkésett, iskolai talárban, mert nem volt már ideje átöltözni.<br/>
<br/>
Harry kihasználta azt a kis csendet, amíg az igazgatónak szóltak.<br/>
<br/>
– Mr. Weasley… – kezdte Harry, de az rögtön félbeszakította.<br/>
<br/>
– Honnan tudod a nevemet?<br/>
<br/>
– Onnét, hogy magukat mind ismerem! – csattant fel Harry dühösen. – Az ég szerelmére, maga sem ismer fel? Uram, Harry Potter vagyok!<br/>
<br/>
– Én meg amondó, hogy ez egy gyerekbőrbe bújt halálfaló! – szólt közbe Bill, és előreszegezett pálcával még közelebb jött. – Ideküldték kémkedni, tudod, a múltkori eset óta ez a legújabb trükkjük.<br/>
<br/>
– Bill, ezt te sem gondolhatod komolyan! – tört ki Harry. Tett volna egy lépést, de Mr. Weasley fenyegetően meglengette a pálcáját.<br/>
<br/>
– Nem tenném, fiatalember!<br/>
<br/>
Harryt nem érdekelték a következmények, mégis előrelépett… volna, de egy dermesztő átok megakadályozta ebben: félúton megdermedt, a pálca pedig, kiesett a kezéből.<br/>
<br/>
– Szóltam előre – mondta gúnyosan Mr. Weasley, és elégtétellel látta, hogy Harry nem tud mozdulni. Egy ilyen gyenge átok alól azonban a fiúnak rutinmunka volt kikeveredni: non-verbálisan, pálca nélkül néhány másodperc alatt feloldotta az átkot.<br/>
<br/>
Kezével intett, és magához hívta a pálcáját, amit a jelenlévőkre fogott.<br/>
<br/>
– A fenébe is, én nem akarok semmi rosszat!<br/>
<br/>
– Igen? Akkor minek nevezed az előbbi mutatványodat? – érdeklődött Mr. Weasley ingerülten. – Ilyet egy roxforti talárba öltözött kamasz nemigen tudna végrehajtani…. Amondó vagyok, ártalmatlanítsuk, aztán vallassuk ki…<br/>
<br/>
– Elég ebből – szólt közbe egy nagyon is ismerős hang.<br/>
<br/>
Dumbledore alakja tűnt fel a kert elején Mrs. Weasley mellett. Egy kicsit közelebb állt meg, mint a többiek, de mintha ő is tartott volna tőle. Tetőtől- talpig végigmérte, és csak aztán szólalt meg.<br/>
<br/>
– Mondd, honnét ismered a Weasley családot?<br/>
<br/>
Harry egy darabig csak tátogni tudott. Dumbledore sem ismeri…?<br/>
<br/>
– Igazgató úr! Én is a Roxfort diákja vagyok, Ginny egy évfolyammal alattam jár, Ron, Hermione pedig az osztálytársaim, és a legjobb barátaim!<br/>
<br/>
Mrs. Weasley értetlenül nézett rá.<br/>
<br/>
– Nekem Ronald sosem mesélt rólad. A legjobb barátja Seamus… nem pedig az a tudálékos Miss Granger…<br/>
<br/>
– Várjunk már… – szólt közbe döbbenten Harry. – Ezek szerint ők… élnek?<br/>
<br/>
Bill lesújtó pillantással közölte:<br/>
<br/>
– Miért ne élnének? Ron most is Seamusnál van, Miss Granger meg talán a szüleivel nyaral.<br/>
<br/>
Harrynek ez már túl sok volt. Halványan mintha érzékelte volna, hogy az igazgató hozzá beszél, de semmit sem fogott fel belőle. Térdre rogyott, és szomorúan nézett föl a közeledő igazgatóra.<br/>
<br/>
– A barátaim élnek…?<br/>
<br/>
Az igazgató leguggolt hozzá.<br/>
<br/>
– Igen élnek, nincs semmi bajuk – nyugtatta meg halkan. – Mi a teljes neved?<br/>
<br/>
– Harry James Potter – suttogta halkan Harry. Azt sem tudta, hogy nevessen, vagy sírjon. – Ugye, maga sem emlékszik rám?<br/>
<br/>
Dumbledore nemet intett a fejével.<br/>
<br/>
– Elmondod, hogy kerültél ide? – Összeszűkült szemmel vizsgálta. – Lily és James Potternek sosem született gyermeke. Már nagyon régen meghaltak. De nagyon hasonlítasz Jamesre, és a szemed…<br/>
<br/>
– Az olyan, mint az anyámé, tudom – motyogta Harry. – Mindig ezt mondják, ha meglátnak.<br/>
<br/>
– Tehát, hogy kerültél ide?<br/>
<br/>
Harry lenézett a kezeire, és próbálta felidézni a végső csatát.<br/>
<br/>
– Nem messze Ronék házától, mikor… – vett egy nagy levegőt –, eljöttünk a temetésre, hogy végső búcsút vegyünk Rontól, Voldemort eljött. Túlerőben voltak… maga is itt volt, párbajoztak a halálfalókkal. A Rend összes tagja jelen volt… aztán Voldemort valahogy elérte, hogy elkapjon engem egy erős védelem alatt, ahonnan senki sem tudott kihozni… és akkor ott álltam szemtől-szemben vele. Tudtam, hogy ez lesz a végső harc… azt hiszem, le is győztem, aztán itt tértem magamhoz a földön.<br/>
<br/>
– Ezt mind értem… – dünnyögte az igazgató, – Azt viszont nem, miért akart téged Voldemort. Elvégre nemrég rejtélyes körülmények között eltűnt, és azóta sem láttuk. Már csak a követői jelentenek veszélyt a társadalomra. Úgy gondolom, hogy vigyük el a főhadiszállásra – közölte Dumbledore, mikor felállt.<br/>
<br/>
– Ezt nem mondhatod komolyan Albus? – szólalt meg Mr. Weasley, és Harryre mutatott. – Nézz már rá! Ez Lucius legújabb terve, hogy kémet küldjön hozzánk, és te beengednéd a főhadiszállásra?!<br/>
<br/>
Az igazgató úgy nézett rá, mint egy elsőévesre szokás, ha valami rosszat csinált.<br/>
<br/>
– Arthur, a gyerek megsérült, gyógyítói segítségre van szüksége, és egyáltalán nem kém.<br/>
<br/>
– Na, peeersze – mondta gúnyosan Mr. Weasley. – Elismerem, tényleg hasonlít Jamesre, de könyörgök, ő nem lehet az elveszett gyermekük, hisz sosem született!<br/>
<br/>
Harry csak csöndben térdelt a füvön, és várta a végkimenetelt. Az igazgató úgy tűnt, hisz neki, és ha ő elhiszi, amit mondd, nem fog bántódása esni. Ami az orvosi segítséget illeti, tényleg szüksége lesz rá.<br/>
<br/>
– Nem szándékozok erről többet vitázni – zárta le a témát Dumbledore. – Harry velem jön a főhadiszállásra, és majd elmesél mindent, amit tudni szeretnénk.<br/>
<br/>
– Perselus nem fog neki örülni – vigyorgott Bill.<br/>
<br/>
– Nem kimondottan érdekel – tette hozzá Dumbledore. – Ha Harryre valóban Voldemort – itt jó páran felszisszentek – akart az életére törni, akkor még mindig életveszélyben van, a többi halálfaló miatt.<br/>
<br/>
Mr. Weasley széttárta a karját.<br/>
<br/>
– Na ne, Albus. Elhiszed, amit a kölyök állít?<br/>
<br/>
– Igen, el.<br/>
<br/>
– Lesz egy-két szavam a gyűlésen – morogta Mr. Weasley. – Perselus nem lesz oda az ötletért.<br/>
<br/>
– Őt is érintik az ilyen dolgok, ezért természetesen szólni fogok neki – világosította fel az igazgató. –Egyébként pedig, ő az, aki mindnyájunk közül a legjobban meg tudja ítélni, hogy a fiú veszélyt jelent-e számunkra, vagy sem.<br/>
<br/>
– Milyen igaz – dünnyögte Mr. Weasley. – Gyertek, Molly. Az igazgató úr majd elintézi az ügyet, ahogy neki tetszik.<br/>
<br/>
Így csak Harry, és Dumbledore maradtak a kertben.<br/>
<br/>
– Igazgató úr… maga elhiszi, amit mondtam?<br/>
<br/>
– Igen el, de azért egy-két dolog még némi magyarázatra szorul – világosította fel Dumbledore. Lehajolt, és óvatosan felsegítette Harryt. – Először elviszlek a főhadiszállásra, Poppy ellát, és aztán mindent elmesélsz.<br/>
<br/>
Harry hagyta, hogy Dumbledore az ép karjánál fogva támogassa őt, mert már úgy érezte, a saját lábain nem tudna közlekedni.<br/>
<br/>
– Hoppanálni fogunk, elég kellemetlen lesz, de nem tart tovább néhány másodpercnél – mondta aggódóan Dumbledore, aztán Harryre nézett. – Nem lesz gond?<br/>
<br/>
– Egy hoppanálást még kibírok, azt hiszem – suttogta Harry. – Nem lesz semmi baj…<br/>
<br/>
Azonban szavait meghazudtolva a következő lépésnél már valóban nem bírta tovább: a világ elmosódott körülötte, és ő belezuhant a gyógyító sötétségbe, ami olyan volt, mintha megitattak volna vele egy nagy adag álomitalt.<br/>
</p>
<p></p><center><p>
    <em>Csodálatos dolog a varázslat, és még csodálatosabb, ahogy bánnak vele. Talán igen, talán nem. Hősünk élete attól a perctől megváltozott, mikor egy gonosz lelket elküldött a túlvilágra. De azt még ő sem sejtheti, hogy innentől kezdve teljesen más fordulatot vesz a sorsa, amire azelőtt sosem számított.</em><br/>
<br/>
</p>
<p></p><center><p>
      <b>oO{~E~}Oo</b>
    </p></center></center>
  </div>
  