
  <div class="userstuff module" role="article">
    <h3 class="landmark heading" id="work">Chapter Text</h3>
    <p>Lily w ciszy studiowała podręcznik do Runów, choć jej myśli dalekie były od nauki zaawansowanych wzorów.</p>
<p>Trzęsienie ziemi w Turcji, katastrofa samolotu pod Moskwą, zamach bombowy na Barbadosie.</p>
<p>To wszystko było takie tragiczne.</p>
<p>Przymknęła na chwilę oczy, bo znów rozbolała ją głowa, do czego od dłuższego czasu nie mogła się przyzwyczaić.</p>
<p>Zerknęła na Emmę, która z zaangażowaniem skrobała piórem po pergaminie, już dawno przekraczając wymaganą liczę słów na esej z Transmutacji. Jej długie, brązowe włosy migotały miłym blaskiem, odbijanym przez rozgrzewający ogień w kominku, a skupiona, charakterystyczna mina wywoływała rozbawienie.</p>
<p>Dziewczyna, jakby wyczuwając wzrok przyjaciółki, uniosła wzrok i uśmiechnęła się psotnie.</p>
<p>- Nie mogę się skupić – jęknęła Evans, z hukiem zamykając podręcznik, na co Vance parsknęła śmiechem.</p>
<p>ﾟ°☆</p>
<p>James Potter z nadmierną prędkością pędził ku ziemi, zaledwie w ostatnich sekundach zmieniają tor lotu miotły. To nie było koniecznie; a wręcz niepotrzebne na jego pozycji w drużynie. Próbował po prostu pozbyć się namiaru energii i frustracji, spowodowanej nieobecnością połowy jego przyjaciół.</p>
<p>W Zamku pozostał jedynie Remus, a on aktualnie był zajęty jakimiś nudnymi sprawami, Prefektów.</p>
<p>Ostatecznie chciał nawet poćwiczyć strzały, ale kafle raz za razem wymykały mu się z rąk; a im dłużej próbował wycelować w obręcze, tym mniej precyzyjne mu to wszystko wychodziło.</p>
<p>Jeżeli w następnym meczu Krukoni wygrają z Puchonami, a potem oni z Krukonami – co najmniej pięćdziesięcioma punktami – Puchar Quidditcha będzie tylko formalnością.</p>
<p>Tyle, że póki co byli dalecy od sukcesu.</p>
<p>Potter się poddał; obolały i spocony opadł na ziemię</p>
<p>Markotny jeszcze bardziej, niż przed treningiem, mruknął sam do siebie:</p>
<p>- Nie mogę się skupić.</p>
<p>ﾟ°☆</p>
<p>Syriusz wcale nie chciał wracać do domu na święta; większość szóstorocznych Gryfonów została w Zamku, aby nacieszyć się przedostatnią Gwiazdką, którą mogli spędzić w Hogwarcie.</p>
<p>Dyrektor wysyłał go tu przymusowo, za ten głupi wybryk – którego teraz naprawdę żałował – ale to oznaczało cały długi tydzień w towarzystwie całej rodziny Black. Jedyna pociecha, jaka z tego płynęła, to absolutna wściekłość jego matki, niemogącej znieść tak wielkiego poniżenia ich nazwiska.</p>
<p>Do tej pory widział przed oczami ogniki wściekłości w jej oczach, kiedy z sykiem powtórzyła słowo "zawieszony". Niechcący spaliła swoje ulubione szaty, które właśnie odświeżała różdżką, a jego wesołość na to nieoczekiwane wydarzenie, wcale nie pomogła.</p>
<p>Ostatecznie siedział całymi godzinami z Regulusem, któremu niepostrzeżenie udało się wynieść z barku ojca Ognistą Whisky i wciąż na nowo grali w Eksplodującego Durnia. Dzisiaj jego karty wybuchały raz za razem, siejąc spustoszenie na poddaszu, ale to akurat nie miało znaczenia.</p>
<p>- Nie mogę się skupić – oświadczył, w końcu składając talię, a jego brat wywrócił oczami.</p>
<p>ﾟ°☆</p>
<p>Peter ze zmarszczonymi brwiami studiował zawiłe wykresy, które dzisiaj rano otrzymał sową. Innego dnia zapewne byłoby mu łatwiej, aczkolwiek skacząca nad nim matka naprawdę nie pomagała.</p>
<p>Tak, czuł się dobrze; tak, niczego mu nie trzeba; tak, także za nią tęsknił.</p>
<p>O wiele bardziej wolałby spędzić te święta w Hogwarcie, ale siłą rzeczy, musiał się tym projektem zająć tutaj, w domu.</p>
<p>Poza tym wiele można było powiedzieć o niewielkiej rodzinie Pettigrew, ale nie to, że Gwiazdka odbyłaby się bez jednego jej członka.</p>
<p>Glizdogon mruknął zirytowany ciche "cholera", gdy po raz kolejny musiał wrócić na pierwszą stronę, aby przypomnieć sobie co ważniejsze runy.</p>
<p>W końcu szybkim gestem odsunął od siebie pergaminy, mając jedynie ochotę je spalić.</p>
<p>- Nie mogę się skupić – mruknął, a jego matka westchnęła.</p>
<p>ﾟ°☆</p>
<p>Balon okręcił się wokół nich z głośnym świstem wypuszczanego powietrza, a Remus jednym machnięciem różki posłał go w stronę wielkiej, brązowej skrzyni.</p>
<p>Marlene, która wciąż nie mogła się uspokoić po swoim nieudanym zaklęciu, chichotała otwarcie, siedząc na podeście. Swoim zwyczajem rozpuściła krótkie blond włosy, aby chwilę później znów związać je w ciasny kok.</p>
<p>Lupin cierpliwie, już trzeci tydzień pomagał się zmagać z jej największą słabością; trochę zresztą rażącą, biorąc pod uwagę ich wiek oraz zaawansowanie w czarach.</p>
<p>Ale lekcje, mimo wszystko, było zabawne, a długie godziny, które poświęcili na gorącą czekoladę i ciekawe rozmowy przyjemne.</p>
<p>- Nie mogę się skupić – szepnęła Marlene, ledwo powstrzymując śmiech, ale Remus nie czekał; wypuścił w jej stronę kolejnego Bogina.</p>
  </div>
  