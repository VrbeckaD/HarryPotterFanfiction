
  <div class="userstuff module" role="article">
    <h3 class="landmark heading" id="work">Chapter Text</h3>
    <p>Joker rzadko wracał do Czarodziejskiego Świata, chociaż co jakiś czas odczuwał potrzebę wrócenia do jego przeszłości. Tym razem, zauważył, trwało to bardzo długo. Od czasu przybycia do Gotham, spotkania Batmana, „połączenia” się z nim (nie, żeby ten przerośnięty, latający gryzoń o tym pamiętał), nawet nie miał czasu myśleć o Czarodziejskim Świecie . Cholera, minęło około pięć lat, odkąd ostatni raz rozmawiał z bratem.</p><p>Nie zależało mu jakoś specjalnie na powrocie gdziekolwiek w pobliżu tych głupich kretynów wymachujących różdżką. Mugolski świat był dużo bardziej interesujący, bardziej różnorodny i kreatywny. Był pustym płótnem, które czekało, aż on je pomaluje. Mimo to, czasami, potrzeba aby wrócić była na tyle silna, żeby zmusić go do działania. Poza tym, to był czas, by w końcu zapoznać Harley z tą częścią świata.</p><p>Rzucił na siebie urok, by wyglądać jak przed wypadkiem. Papierowa skóra stała się zwyczajnie blada, zielone włosy zmieniły się na ciemnobrązowe i tylko jego oczy pozostały takie same. Miał na sobie jasne, purpurowe szaty, a Harley nosiła czerwone. Młoda blondynka obserwowała wszystko w zachwycie, kiedy spacerowali czarodziejską ulicą handlową w Bludhaven. Mugolka była w siódmym niebie zwiedzając ten nowy świat, który stał dla niej teraz otworem.</p><p>- Co się tam znajduje, panie J? – zapytała podniecona Harley.</p><p>Joker opowiedział jej o magii dwa tygodnie temu i to był pierwszy raz, kiedy zabrał ją ze sobą do Czarodziejskiego Świata. To nie tak, że bez jej pomocy nie wydostałby się z Arkham. Wciąż jednak uważał, że zasłużyła na jakąś nagrodę, a, być może, i on coś z tego zyska. Chciał wiedzieć co wydarzyło się kiedy go nie było. Kto wie, może działo się coś, czego chciałby być częścią, mało prawdopodobne, ale hej! Nigdy nic nie wiadomo, prawda?</p><p>- Zaopatrzenia do Quodpota – odpowiedział morderczy klaun w przebraniu.</p><p>Spojrzał w górę i zauważył, że młoda kobieta podeszła już do sklepu i przyciskała nos do szyby, żeby mieć lepszy widok na miotły. Joker uśmiechnął się i pokręcił czule głową. Był z Harley już przez prawie sześć miesięcy. Minęło pół roku odkąd uwolniła go z Arkham. Był szczerze zaskoczony, że rzeczywiście przez większość czasu cieszył się jej towarzystwem. To było irytujące, choć przydatne.</p><p>- Wspaniały dzień, prawda? – brytyjski głos odezwał się nieco dalej. – To już prawie Halloween. Dzień świętowania.</p><p>Joker uniósł brwi z ciekawości i podszedł do Brytyjczyka, który rozmawiał z jakimś sklepikarzem. Mężczyzna był ubrany w prosty, czarny płaszcz i miał siwiejące włosy a sklepikarz był pulchnym mężczyzną po trzydziestce z cienkimi, brązowymi włosami i nosił bordowy płaszcz z plakietką. Widniała na niej nazwa Applebaum i Joker prawie dostał ataku śmiechu. Sprzedawca spojrzał na niego z irytacją, kiedy usłyszał chichot, ale mężczyzna szybko wrócił do rozmowy.</p><p>- Świętowania czego? – Sklepikarz zapytał z zaciekawieniem.</p><p>Brytyjczyk uniósł brew i patrzył na człowieka, jakby był idiotą, skoro nie wiedział i rzucił mu to same spojrzenie, które Joker otrzymał chwilę temu. Mężczyzna zaśmiał się lekko i rozłożył szeroko ramiona.</p><p>- To będzie czwarta rocznica śmierci Sam-Wiesz-Kogo, oczywiście!</p><p>Joker napiął się na ten okrzyk. Ostatnim razem jego brat mówił mu, że ludzie bali się wymawiać jego nazwę. Ale Tommy stał się nieśmiertelny, kiedy miał szesnaście lat. Może nie fizycznie, ale, cholera, na pewno nie mógł już umrzeć. Nie mogli mówić o nim, prawda? Nie ma mowy, żeby Tom dał się zabić.</p><p>- Co zrobić, jeśli Nie-Wiem-Kto? – zapytał Joker, uśmiechając się do obu panów.</p><p>- Cóż… Czarny Pan, oczywiście! – mówił Brytyjczyk, uśmiechając się radośnie. – Zniszczony przez małego Harry’ego Pottera, Chłopca, Który Przeżył!</p><p>Oczy Jokera pociemniały, gdy to usłyszał, ale nadal uśmiechał się do ludzi, którym powoli zaczynało być przez to niewygodnie. Nie dziwiło go to, oczywiście. W uśmiechu Jokera nie było nic przyjaznego.</p><p>- Harry Potter, co? – zapytał ponuro, uśmiechając się jeszcze szerzej, gdy zauważył, że Brytyjczyk pobladł. – Co takiego zrobił ten chłopiec-który-przeżył by „zabić” Czarnego Pana?</p><p>- Tego nikt nie wie. Mówią, że Sam-Wiesz-Kto poszedł zabić Potterów w Halloween cztery lata temu a następnie dom wybuchł. Gdy badacze przybyli na miejsce, James i Lily Potter byli martwi, Czarny Pan również, ale mały Harry był nietknięty oprócz blizny, i biorąc pod uwagę, że wszystko, co zostało z Czarnego Pana znaleźli pod jego łóżeczkiem, to powszechnie uważa się, że chłopiec był przyczyną jego upadku.</p><p>Mimo to, że ten człowiek nadal czuł się niewygodnie w obecności Jokera to bardzo chętnie o tym opowiedział. Ciemne oczy mężczyzny błyszczały z dumą i nadzieją, a Joker tak bardzo chciał je zniszczyć. Jednak się powstrzymał. Z tej rozmowy zyskał wiele informacji.</p><p>- Bardzo ciekawe – Joker mruknął, chichocząc.</p><p>Jego brat powiedział mu o przepowiedni, jak tylko jego szpieg go o niej poinformował. Poprosił Jokera, żeby wrócił do Wielkiej Brytanii, aby pomógł mu odnaleźć i zniszczyć chłopca, ponieważ proroctwo wspominało o pokonaniu jednego Czarnego Pana. Jednak Joker wiedział, że Tom miał nadzieję, że w ten sposób z ręki chłopca zginąłby Joker zamiast niego. Joker jednak nigdy nie interesował się byciem Czarnym Panem i odmówił, twierdząc, że może zmieni zdanie, jeśli Tom pozna całe proroctwo zamiast połowy. Oczywiście, starszy bliźniak był zbyt niecierpliwy, by czekać aż pozna drugą połowę proroctwa i spróbował zabić dziecko sam. Naprawdę, to była jego własna, cholerna wina, że został wysadzony.</p><p>Odwrócił się gwałtownie, odchodząc od dwóch rozmawiających ludzi, nie zwracając uwagi na dziwne spojrzenia, gdy podszedł do miejsca, w którym Harley patrzyła na wypieki czarodziejów. Chwycił jednego z jej kucyków i pociągnął ją, ignorując jej okrzyk bólu i zaskoczenia oraz zszokowane lub oburzone spojrzenia, które posyłali mu ludzie wokół nich.</p><p>- Co się dzieje, panie J? – pisnęła dziewczyna, kiedy wyrównała kroki z Jokerem.</p><p>- Ruszamy do Anglii. Jest tam mały chłopiec, który umiera, żeby nas poznać – Joker odpowiedział ponuro, zanim odwrócił się w miejscu i aportował, z włosami Harley nadal w jego uścisku.</p><p>.              .              .               .              .</p><p>- Chłopcze!</p><p>Harry wzdrygnął się, kiedy usłyszał donośny głos swojego wuja i szybko pobiegł z powrotem do domu. Pielęgnował ogródek przez ostatnie trzy godziny i jeszcze nie skończył, ale jeśli wuj go wołał, to wolał zrobić to co on powiedział i rozgniewać jego ciotkę, niż na odwrót. Wuj Vernon mógł być o wiele gorszy. Zatrzymał się w salonie, w którym siedziała piękna, młoda kobieta z blond włosami ściągniętymi z tyłu głowy w kok i z eleganckimi okularami na nosie. Uśmiechnęła się do niego jasno i Harry nie mógł powstrzymać rumieńca, który pojawił się na jego twarzy.</p><p>- Cześć, Harry – kobieta przywitała się z, dla Harry’ego, obcym akcentem. – Nazywam się doktor Harleen Quinzel. Zostałam poproszona o ocenę psychiatryczną.</p><p>- A-a co? – zapytał cicho Harry, wpatrując się w nią szeroko otwartymi oczami.</p><p>- Po prostu zadam ci kilka pytań i chcę, żebyś odpowiedział zgodnie z prawdą.</p><p>- Powodzenia – prychnął wuj Vernon. – Chłopiec kłamie na prawie każdy temat.</p><p>Harry skrzywił się, ale nie odważył się poprawić swego wuja. Harry rzadko kłamał, ale Dursleyowie powtarzali wszystkim, że był kłamcą. Prawie każdy w sąsiedztwie im wierzył, oczywiście, i właśnie dlatego nikt nie chciał być jego przyjacielem.</p><p>- Już ja o tym zadecyduję! – dr Quinzel mruknęła pogodnie.</p><p>Vernon burknął coś, zanim wszedł, zostawiając Harry’ego i dr Quinzel samych. Pani doktor uśmiechnęła się promiennie do Harry’ego, po czym wyjęła notes i długopis.</p><p>- Więc… co wiesz o swoich rodzicach? – zapytała.</p><p>- Uhm… Mało – Harry mruknął cicho, marszcząc czoło, lekko zdezorientowany. – Zginęli w wypadku samochodowym, kiedy byłem mały i byli złymi ludźmi. Tak powiedzieli wuj Vernon i ciotka Petunia.</p><p>Dr Quinzel skrzywiła się i skinęła głową, pisząc coś w jej notesie, zanim spojrzała na Harry’ego z dziwnym wyrazem twarzy. Harry przełknął ślinę i odwrócił wzrok, bojąc się, że powiedział coś złego. Kobieta rozmyślała nad czymś przez chwilę, stukając długopisem w notes, jak myślała nad innym pytaniem dla Harry’ego.</p><p>- Jak z magią? – kobieta zapytała nagle, zaskakując Harry’ego.</p><p>- C-co?</p><p>- Wierzysz w magię?</p><p>Oczy Harry’ego rozszerzyły się ze strachu a po policzkach zaczęły spływać łzy. Pani doktor znowu się skrzywiła.</p><p>- M-magia nie jest pr-prawdziwa! – Harry odpowiedział szybko, rozglądając się nerwowo wokół siebie.</p><p>Dr Quinzel pochyliła się i położyła uspokajająco rękę na nodze Harry’ego, krzywiąc się bardziej, kiedy małe dziecko wzdrygnęło się na dotyk, jakby oczekiwało bólu. Duże, zielone oczy, prawie takiego samego koloru jak oczy pana J, spojrzały na nią ze strachem, przez co jej serce rozpłynęło się w jednej chwili.</p><p>- Skupmy się na czymś innym, w porządku? – zasugerowała łagodnie. – Kiedy masz urodziny? Możesz mi powiedzieć?</p><p>- 31 lipca – Harry wymamrotał cicho, uspokajając się nieco.</p><p>Dr Quinzel uśmiechnęła się szeroko i szybko zapisała coś w notatniku. Harry skrzywił się, zdezorientowany dziwnymi pytaniami, ale niczego nie skomentował. Był tylko małym dzieckiem. Może to było normalne, a on był tylko dziwolągiem, tak jak jego krewni mu mówili.</p><p>- Czy kiedykolwiek zrobiłeś coś, czego nie da się wyjaśnić? – zapytała dr Quinzel.</p><p>- …Włosy mojego nauczyciela zrobiły się niebieskie w poprzednim tygodniu, bo byłem na niego zły – mruknęło dziecko, spoglądając nieufnie na panią doktor.</p><p>- I to nie była magia? – powiedziała z uśmiechem.</p><p>Ponownie, Harry zesztywniał. Drżał ze strachu, nie patrząc na panią doktor i owijając ramiona wokół siebie. Spojrzał w stronę drzwi, spodziewając się tam jego wuja, który wpadnie do salonu krzycząc, że magia nie jest prawdziwa i bijąc go, tak jak robił to wiele razy wcześniej.</p><p>- Nie. Magia nie jest prawdziwa – twierdził uparcie. – Gdyby tak było, magia byłaby zła, dziwna i nienaturalna. Jestem dziwolągiem, jak moi rodzice. Byli złymi ludźmi, jak mówił wuj Vernon, i ja też będę zły… Cz-czy myślisz, że jestem zły?</p><p>Spojrzał na dr Quinzel dużymi oczami i czekał na jej odpowiedź, błagając ją wzrokiem, żeby powiedziała inaczej. Kobieta uśmiechnęła się do niego delikatnie i przesunęła się nieco bliżej niego, znowu kładąc rękę na nodze dziecka w pocieszającym geście, poszerzając swój uśmiech, kiedy Harry nawet nie drgnął.</p><p>- Nie ma nic złego w byciu trochę złym, kochanie – powiedziała cicho – To sprawia, że jesteś wyjątkowy i niepowtarzalny. Jeśli to oznacza, że jesteś dziwolągiem, to wtedy wszyscy najlepsi ludzie na świecie są dziwolągami.</p>
  </div>
  