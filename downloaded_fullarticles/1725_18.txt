
  <div class="userstuff module" role="article">
    <h3 class="landmark heading" id="work">Chapter Text</h3>
    <p>Lo aveva preso.</p>
<p>Codaliscia era riuscito a sfuggire a Sirius e Remus e, in più, aveva rapito Potter.<br/>
Era stato un insperato colpo di fortuna.<br/>
In fuga e con un ostaggio, Minus ci aveva messo poco a capire che la sua unica possibilità era ricongiungersi al suo Signore.<br/>
Aveva ritrovato Voldemort e, dopo, tutto era successo in fretta: il Signore Oscuro aveva riavuto il suo corpo e i suoi poteri, grazie al sangue di Potter e a un rituale oscuro.</p>
<p>Il primo istinto di Voldemort era stato quello di uccidere il ragazzo ma molta parte della sua furia era scomparsa durante gli anni passati come solo spirito.<br/>
Adesso che il nemico era in suo potere, a Lord Voldemort bastò uno sguardo per decidere che il ragazzo era di suo gradimento.<br/>
Giovanissimo, innocente e pieno di ardore, ma soprattutto con una potenza latente che poteva essere usata a suo favore.</p>
<p>Il Signore Oscuro aveva cominciato da subito a lavorare sulla sua mente.<br/>
Era stato un lavoro lungo, e lento.<br/>
Obliare una persona era un conto, ma ben altra cosa era cancellare completamente la sua memoria e la sua personalità e impiantarne una nuova.<br/>
Nonostante le difficoltà, il Signore Oscuro si dedicò a questa nuova attività con tutta l’energia che il suo nuovo corpo gli dava, senza sosta, sicuro che sarebbe stata quella la chiave del suo successo e del suo futuro.</p>
<p>Giorno dopo giorno Harry Potter perdeva parti di se stesso, delle sue conoscenze e delle sue memorie.<br/>
Giorno dopo giorno Harry Potter diventava un libro bianco pronto per essere riscritto.</p>
<p>Dopo circa due mesi Voldemort chiese:<br/>
“Come ti chiami?”<br/>
“Non ho un nome.” Rispose il ragazzo che non era più Harry Potter.<br/>
A quel punto il Signore Oscuro cominciò a mettere nella testa del ragazzo tutto quello che il suo capriccio gli suggeriva.</p>
  </div>
  