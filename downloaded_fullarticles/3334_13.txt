
  <div class="userstuff module" role="article">
    <h3 class="landmark heading" id="work">Chapter Text</h3>
    <p>Zamek zadrżał, a w lochach rozbrzmiał imponujący huk. Po chwili Harry, Ron i Hermiona wyszli niepewnym krokiem z sali eliksirów w chmurze gryzącego, żółtego dymu. Z oprawek okularów Harry'ego wypadła soczewka, a na czole Rona widniała smuga sadzy. Chwiejąc się, dali radę przejść szerokość korytarza i oprzeć się o ścianę. Czekali cicho i z bladymi twarzami na moment, kiedy podłoga przestanie drżeć. W tym czasie uczniowie, szukający źródła wstrząsu, wypełnili cały korytarz.<br/><br/>W końcu Hermiona potrząsnęła głową, próbując oczyścić umysł.<br/><br/>— Może to jednak nie był taki dobry pomysł... — Przygryzła wargę, co wcale nie nadawało jej wyglądu niewiniątka.<br/><br/>— No co ty! — żarliwie zaprzeczył Ron. — Wciąż mi dzwoni w uszach. Hermiona, to było genialne! Ale kurczę, skoro tak wygląda osłabione zaklęcie Resonatus Detonum, to jaki efekt daje pełna moc, co?<br/><br/>Hermiona zarumieniła się delikatnie, odrobinę udobruchana, ale wciąż targana licznymi wątpliwościami.<br/><br/>— Myślę, że nieco za dużo siły w nie włożyłam – przyznała.<br/><br/>— Wcale nie — zapewnił ją Harry — to było imponujące.<br/><br/>Trójka przyjaciół uśmiechnęła się do siebie konspiracyjnie. W tym momencie głęboki, intensywny, a przede wszystkim bardzo wściekły głos zaczął być słyszalny ponad podekscytowanym zgiełkiem tłumu, zebranego na korytarzu. Ich uśmiechy zbledły, gdy dostrzegli profesora Snape'a, przedzierającego się w ich stronę przez grupę pierwszoroczniaków.<br/><br/>Harry przypomniał sobie, że wszystko idzie zgodnie z planem.<br/><br/>Plan, pomyślał, może mieć pewne wady.<br/><br/>Nie brali pod uwagę tak ważnych aspektów, jak patologicznie rozchwiany stan emocjonalny Snape'a albo tego, jak przerażający był nauczyciel, kiedy wkraczał na wojenną ścieżkę. Harry odrobinę zbyt głośno przełknął ślinę.<br/><br/>Nie przygotowali planu „B”. Co było nie tak z tą Hermioną, że nie opracowała planu „B”?! Snape był bardziej zły, niż Harry to przewidywał. Plan nie wypalił. Co za durny plan! Co oni teraz zrobią?!<br/><br/>— Może trzeba zareagować tak, jak na rozjuszone zwierzę, jak na niedźwiedzia albo coś? Myślicie, że powinniśmy udawać trupy?<br/><br/>— Nie sądzę, że trzeba będzie się w to bawić — odpowiedziała grobowo Hermiona.<br/><br/>Snape przybliżał z dzikim wyrazem twarzy, taksując otoczenie spod zmrużonych powiek.<br/><br/>— Szybko! — wysyczał Harry. — Usprawiedliwienia! Alibi!<br/><br/>— Eee, nie zrobiliśmy tego i jest nam bardzo przykro, że to zrobiliśmy? — zasugerowała nieśmiało dziewczyna.<br/><br/>— Właściwie, wcale nas tu nie było — powiedział natychmiast Ron — podglądaliśmy dziewczyny w szatniach quidditcha.<br/><br/>— Ron! — zawarczała.<br/><br/>— Przecież tam byliśmy, — ciągnął w panice — wciąż tam jesteśmy! Całą resztą sobie wyobraziłaś!<br/><br/>Kiedy Snape zbliżył się do nich, mogli zobaczyć, jak jego twarz wykrzywia wściekły grymas.<br/><br/>— Co zrobiliście z moimi lochami?! — domagał się odpowiedzi.<br/><br/>— Nie chcieliśmy tego! — Ron struchlał. – Wszystko naprawimy! Proszę, weź Hermionę! — popchnął ją, by stanęła przed mężczyzną. — Eee... Ofiara z dziewicy — syknął w odpowiedzi na jej oburzone sapnięcie.<br/><br/>Jednakże Snape zignorował ich całkowicie.<br/><br/>— Ty! — zagrzmiał, wbijając smukły palec w klatkę piersiową Harry'ego.<br/><br/>— Ja? — pisnął ten, wskazując na siebie. – Co niby ja?<br/>Jego zielone oczy spoglądały dookoła z przerażeniem.<br/><br/>— Ty — powtórzył niskim, przesiąkniętym jadem głosem — jesteś prowodyrem. Wiem to. To całkowicie twoja wina. To zawsze jest twoja wina.<br/><br/>Jego haczykowaty nos znajdował się zaledwie kilka cali od twarzy Pottera. Harry zaczął nerwowo zezować, starając się skupić na nim wzrok.<br/><br/>— Nie! — usłyszał swój głos, który brzmiał nienaturalnie wysoko. — Nie, nie! To... zawsze ... ja — jąkał się histerycznie. — Upadek Rzymu! Nie mam z tym nic wspólnego! Przysięgam! Nawet tam nie byłem! I te zadrapania, skaleczenia i potłuczenia to też nie ja!<br/><br/>Severus Snape stał z obnażonymi zębami, wściekle dysząc, kiedy dotarła do nich profesor McGonagall.<br/><br/>— Co się tutaj dzieje?! — krzyknęła, wpatrując się w uczniów.<br/><br/>Harry pomyślał, że jeśli uda mu się świętować następne urodziny w jednym kawałku, to będzie wyłącznie zasługa McGonagall. Mistrz Eliksirów chyba nie powyrywa mu kończyn na jej oczach?<br/><br/>Nierozłączne trio patrzyło na Snape'a ze strachem, czekając na odpowiedź. Napotkał ich spojrzenia i jego twarz skrzywił okropny grymas. Zamknął oczy. Po prostu stał i trząsł się ze wściekłości przez dłuższą chwilę. Włosy miał rozczochrane, a dłonie zaciśnięte. W końcu otworzył oczy. Błyszczały od tłumionej wściekłości.<br/><br/>— Trzysta punktów od Gryffindoru! — wysyczał. — Wszyscy mają szlaban do końca roku! Z Filchem! — dodał. — Nie ty — wskazał na Harry'ego. — To by było zbyt proste. Nie uciekniesz tym razem! O tak, również masz szlaban, ale nie z Filchem. Tym razem jesteś mój!<br/><br/>Harry spojrzał na niego.<br/><br/>— Eee...</p>
  </div>
  