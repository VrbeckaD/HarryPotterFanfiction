
    <div id="chapters" role="article">
        <h3 class="landmark heading" id="work">Work Text:</h3>
          <div class="userstuff"><p> Le fidanzate sono come le scope<br/>
 <br/>
Oliver spostò a sinistra la scopa, lasciò andare con le mani la punta e si sporse afferrando la Pluffa. La strinse al petto, girò intorno ai tre anelli sentendo delle grida e degli applausi e la lanciò a Ginny.<br/>
“Un altro lancio!” gridò. La rossa annuì, sorrise e indietreggiò con la scopa. Si mosse a zig zag, fece due finte di lanciarla, salì verso l’alto e scese all’improvviso lanciandola. Baston fece una capriola sulla scopa e la afferrò.<br/>
“Incredibile! Valeva la pena di fare questi allenamenti misti per vedere cose simili!” gridò. Si avvicinò volando e vide l’ex-compagno di scuola rizzarsi. Si voltò e assottigliò gli occhi. Gonfiò le guance e vide Cho Chang sedersi accanto ad Harry sugli spalti. Avvertì una mano calda sulle spalle e si voltò.<br/>
“Tranquilla, Harry preferisce te” la rassicurò. La rossa sbuffò.<br/>
“Quell’oca è ogni anno più nuda. Viene alle mie partite solo per sedurmi il fidanzato” si lamentò.<br/>
“Sai, mi hanno detto cento volte di cambiare questa scopa perché è vecchia, anche se la uso da tanti anni” disse Oliver, facendo roteare la pluffa sull’indice. Weasley sbatté le palpebre ripetutamente.<br/>
“Non capisco” sussurrò.<br/>
“Le fidanzate sono come le scope: ogni anno sembra ne escano di migliori, ma nulla supera mai la donna che hai al tuo fianco” rispose Baston.</p></div>
        <!-- end cache -->
    </div>
