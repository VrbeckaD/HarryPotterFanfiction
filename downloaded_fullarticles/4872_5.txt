
    <div id="chapters" role="article">
        <h3 class="landmark heading" id="work">Work Text:</h3>
          <div class="userstuff"><p> </p><p> </p><p>
  <em>
    <span>I wówczas uczynił o jeden krok za daleko, potknął się, przez chwilę chwiał się na krawędzi rozpadliny, aż wreszcie spadł z przeraźliwym wrzaskiem…*</span>
  </em>
</p><p> </p><p>
  <span>Młody, obecnie nieco przerażony, Tom Riddle zatrzasnął trzymany w rękach tom. Nie, to niemożliwe, historia tak wielkiego czarownika nie mogła się skończyć w tak idiotyczny sposób! Skazany na zagładę przez własnoręcznie stworzony artefakt, który, właściwie przez przypadek, wpadł do ognia? Jak można było być tak silnym, a jednocześnie tak słabym czarnoksiężnikiem?</span>
</p><p>
  <span>Ślizgon nie miał zamiaru zgłębiać tej trylogii dalej - nie widział sensu w marnowaniu czasu na czytanie kolejnych prawie stu stron o triumfie bohaterów. Jakoś nigdy nie kibicował tej "jasnej" stronie, choć oczywiście we wszystkich książkach z opowieściami o wielkich magach, które udało mu się dostać w hogwardzkiej bibliotece, to ona ostatecznie wygrywała. Bez sensu, ale w końcu historię piszą bohaterowie, jak mówiło znane powiedzenie.</span>
</p><p>
  <span>Tom pogładził skórzaną oprawę księgi opuszkami palców i zamyślił się. De facto, błędem Saurona nie było stworzenie Pierścienia, ale to, że stworzył tylko jeden... Musiał poszukać o tym więcej informacji.</span>
</p><p> </p><p>
  <span>* Trzy lata później *</span>
</p><p> </p><p>
  <em>
    <span>- ... jeden horkruks wystarczy? To znaczy... czy duszę można rozszczepić tylko raz? Czy nie lepiej rozszczepić duszę na kilka części? Wiadomo, że siódemka jest najpotężniejszą magiczną liczbą, to może na siedem...**</span>
  </em>
</p><p> </p>
<hr/><p> </p><p>
  <span>* J.R.R. Tolkien “Władca Pierścieni: Powrót Króla”, wyd. Amber 2001</span>
</p><p>
  <span>** J.K. Rowling “Harry Potter i Książę Półkrwi”, wyd. Media Rodzina 2006</span>
</p></div>
        <!-- end cache -->
    </div>
