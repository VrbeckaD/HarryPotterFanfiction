
  <div class="userstuff module" role="article">
    <h3 class="landmark heading" id="work">Chapter Text</h3>
    <p>
  <a href="https://imgbb.com/" rel="nofollow">                            <img src="https://i.ibb.co/9bng6zw/74982525-154135702523418-2625690908023202459-n.jpg" alt="74982525-154135702523418-2625690908023202459-n" width="355" height="257" border="0" data-pagespeed-url-hash="3335833877" onload="pagespeed.CriticalImages.checkImageForCriticality(this);" data-pagespeed-url-hash="3335833877" onload="pagespeed.CriticalImages.checkImageForCriticality(this);"/>                           </a>
  <br/>
  <br/>
</p><p align="center">
  <strong>-1-</strong>
</p><p>Hermione Granger szerény véleménye szerint a szükség szobája nyirkos és hűvös volt, sokkal jobban, mint a kastély többi pontja. Nem tudta eldönteni, hogy erről vajon a szobát körülvevő instabil mágia tehetett, vagy egyszerűen csak ő volt túlságosan elszokva a forró, nyári hónapok után Roxfort rusztikus kőfalaitól és a nyirkos skót időjárástól, de nem tudott elvonatkoztatni attól, hogy fázott.</p><p>Ez volt a második alkalom, hogy a DS összegyűlt gyakorolni. Neville még a második héten fedezte fel a titkos helyiséget, amikor Umbridge kiadta a tizedik rendeletét, és a DS már másnap össze is gyűlt az első órára.</p><p>Viszont ekkor már szeptember 19.-e volt, Hermione születésnapja, de senki nem köszöntötte fel. Hermione csalódottan sóhajtott egyet, majd visszacsúsztatta az övébe a pálcáját. Az edzés véget ért, és Harry megköszönte mindenkinek az aktivitást. Hermione is biccentett, de a gondolatai továbbra is a születésnapja körül forogtak. Tudta, hogy mindenkit lekötött a tény, hogy Voldemort visszatért, ahogy Umbridge terrorja is elvonta a figyelmüket, de ettől függetlenül rosszul esett neki, hogy a fiúk, az öt év során először, nem emlékeztek rá, hogy születésnapja van.</p><p>– Jössz, Hermione? – kérdezte Ron, mire a lány megrázta a fejét.</p><p>– Egy kicsit még maradnék – mondta csendesen.</p><p>– Rendben, de azért takaródó előtt még gyere vissza, nem akarom, hogy Umbridge elkapjon – válaszolta Ron helyett Harry, mire Hermione bólintott, és figyelte, ahogy a többiek elmennek.</p><p>Végül, amikor láthatóan csak ő maradt, lehunyta a szemét és megkérte a szobát, hogy adjon neki egy otthonosabb szobát. Vörös, bársony kanapét rengeteg puha díszpárnával, romantikus kandallót, amiben pattog a tűz és egy könyvespolcot telis-tele érdekes könyvekkel.</p><p>Ahogy kinyitotta a szemét, a szoba átváltozott éppen olyanná, mint ahogy elképzelte. Ezt látva végül elégedetten leült a kanapéra, de alig, hogy a feneke hozzáért a puha bútorhoz, a könnyei kontrollálatlanul folyni kezdtek.</p><p>Hátradőlt és hagyta, hogy a csalódottság átjárja. Soha nem vallotta volna be a fiúknak, hogy megbántották, viszont tudta, hogy ha nem engedi ki a fájdalmát, akkor nehezen tudna később mosolyogni rájuk a klubhelyiségben, tanulást tettetve. </p><p>Fogalma sem volt róla, hogy meddig sírt, talán percekig, de az is lehet, hogy egy órán keresztül. Ezt nem tudta megmondani, viszont az tiszta volt, mint a nap, hogy amikor felnézett, nem volt egyedül.</p><p>– Fred? – vonta fel a szemöldökét döbbenten, majd zavartan megtörölte a szemeit a pulóvere ujjával.</p><p>Fred hátrahőkölt, amikor a lány gondolkodás nélkül a nevén nevezte. Nem tudta, hogy Hermione csak szerencsésen a hasára csapott, vagy tényleg meg tudta különböztetni őt az ikertestvérétől. Bár végül úgy döntött, hogy valószínűleg csak vakszerencse volt, hiszen néha még a saját anyjuk sem tudta biztosan megállapítani, hogy melyikük Fred, s melyikük George. Aztán eszébe jutott az az alkalom, a Grimmauld téren, amikor Hermione szintén ilyen könnyedén szólította Frednek. Már akkor is meg akarta kérdezni tőle, hogy honnan tudta, hogy ő az, és úgy érezte, hogy most már nem tudja visszafogni magát.</p><p>– Már múltkor is meg akartam kérdezni, mégis honnan tudtad, hogy én vagyok és nem George? – kérdezte még mindig döbbenten a vörös hajú varázsló.</p><p>– Talán, mert nem hasonlítotok annyira? – vágta rá a lány gondolkodás nélkül.</p><p>– De, Hermione teljesen egyformák vagyunk – ráncolta össze a homlokát Fred.</p><p>Nem bírta felfogni, hogy mire célzott Hermione. Mármint még szerinte is ugyanúgy néztek ki. Ha ránézett George-ra, az olyan érzés volt, mintha tükörbe nézne.</p><p>Hermione előredőlt, majd feszélyezetten maga alá húzta a lábait a kanapén, mielőtt sóhajtott egyet.</p><p>– Az orrod jóval piszébb, mint George-é, a tekinteted is egészen más, az íriszeid mintha még kékebbek lennének, mint az övé, és akkor a járásotokról még nem is beszéltem. George szinte pattogva jár, annyira tele van energiával, te viszont jóval vissza fogottabban sétálsz, főleg, ha nem vagytok együtt. És ott vannak még az apróságok – emelte ki Hermione, mire Fred láthatóan még kíváncsibbá vált. – Az arcodon van egy anyajegy, ami George-nak nincs, aztán a szemöldöködön van egy helyes kis heg – Fred döbbenten nézett rá, mire Hermione elpirult – És, – nyelt egyet – Ha megfigyeli az ember, George kicsit magasabb nálad – hadarta, majd lesütötte a szemét.</p><p>Fred nem hitt a fülének. Tudta, hogy Hermione jó megfigyelő volt és embertelenül intelligens, de álmában sem gondolta, hogy képes megkülönböztetni őket egymástól George-dzsal. Ráadásul az, hogy Hermione ilyen szinten megfigyelte őket, felvetette Fredben a kérdést, hogy miért? Talán kedvelte? Vagy esetleg George-ot kedvelte? Vagy egyszerűen csak szeretett mindenben jeleskedni, ezért elhatározta, hogy meg fogja őket különböztetni egymástól? Fogalma sem volt róla, hogy Hermione miért tanulmányozta őket, de megölte a kíváncsiság.</p><p>– Hihetetlen vagy – nyögte végül ki Fred, majd megrázta magát, hogy felocsúdjon – Láttam, hogy itt maradtál, minden rendben? – váltott témát kíváncsian, és amikor Hermione megrázta a fejét, folytatta – Csak nem azért vagy szomorú, mert az agyatlan kisöcsém nem köszöntött fel a szülinapodon? – vonta fel a szemöldökét.</p><p>Hermione felnézett, és a tekintete összeért Fredével.</p><p>– Várj, te tudod, hogy ma van a szülinapom? – kérdezte döbbenten.</p><p>– Persze, hogy tudom – mosolyodott el önelégülten a fiú. – Csak mert Roncimonci és a kis túlélő elfelejtette – sóhajtott egyet – Attól még nem mindenki ilyen feledékeny.</p><p>– Ez kedves – mosolyodott el halványan Hermione. – Tudod, megértem, hogy nagy rajtuk a nyomás, de hiába magyarázom magamnak az észérveket, képtelen vagyok elengedni ezt az egészet. Rosszulesett, hogy egy szót sem szóltak róla.</p><p>– A szülinap legalább olyan fontos ünnep, mint a karácsony – mosolyodott el a fiú, majd kérdezés nélkül ledobta magát Hermione mellé. – Nem baj, ugye? – kérdezte végül, mire Hermione mosolya szélesebbé vált.</p><p>– Nem, dehogy – válaszolta – Egyedül akartam lenni, de az igazat megvallva, jólesik, hogy legalább te emlékeztél rá, hogy milyen nap van ma.</p><p>Fred nem válaszolt, csak behunyta a szemét, és megkérte a szobát, hogy adjon neki egy szál tearózsát.</p><p>Nem telt bele egy percbe, és a kanapén, Fred mellett megjelent a különleges, bézsszín virág, Fred pedig azonnal az ujjai közé vette. Nem szúrta meg egyetlen tüske sem, mivel láthatóan a szoba megszabadította tőle a virágot.</p><p>– Boldog szülinapot, Hermione – mondta egy őszinte mosollyal, majd átnyújtotta a virágot Hermionénak.</p><p>A lánynak a tüdejében rekedt a levegője, ahogy átvette a különlegesen szép növényt, majd az orrához emelte és belélegezte a gyengéd illatát.</p><p>– Egy gyönyörű – suttogta, majd összeszorította az ajkait – Ez a legkedvesebb ajándék, amit az utóbbi időben kaptam.</p><p>– Szívesen – mondta mosolyogva Fred – Örülök, hogy tetszik neked.</p><p>Ha a fiúk emlékeztek is a születésnapjára, általában könyvet vagy édességet vettek neki. Hiába voltak legjobb barátok lassan öt éve, mégsem tudták, hogy Hermione egy ilyen apró gesztust, mint amit Fred tett, sokkal többre értékelt.</p><p>– Most őszintén, mit terveztél mára? – érdeklődte a vörös hajú fiú – Mármint, mielőtt a fiúk elfelejtették, hogy létezel.</p><p>– Kösz, hogy emlékeztetsz a nyomoromra, Frederick! – mordult fel Hermione, amivel megijesztette Fredet, de aztán végül felnevetett, és a fiú is kiengedte a levegőt, amit akaratlanul benntartott. – Valójában nem terveztem semmit. Még, ha emlékeznek is rá, akkor is maximum fél órát szoktunk róla beszélni. Tudom, hogy fontos vagyok nekik, de néha azt érzem, hogy csak azért kellek, hogy segítsek a házijukkal – ismerte be.</p><p>– Ezt kétlem, Mia. Az öcsém lehet, hogy egy hülye gyerek, de az egyik legjobb barátja vagy, Harry pedig felnéz rád, hidd el nekem – érvelt Fred, mire Hermione felvonta a szemöldökét.</p><p>– Te most komolyan Miának neveztél?– kérdezte meglepetten.</p><p>– Miért, a fiúk nem így becéznek? – kérdezte összeráncolt homlokkal Fred.</p><p>– Nem, néha Miónak hívnak, de csak néha, mert azt eléggé utálom – nevetett fel Hermione – Még Ron találta ki másodikban. Harry pedig párszor Hermsnek nevezett, de az meg úgy hangzik, mintha egy házi manó lennék. – Ezt hallva Freden volt a sor, hogy felnevessen. – Szóval érted, ez még kevésbé tetszett – folytatta a lány – Igazából nem nagyon szoktak becézni. Valahogy a Hermionét elég nehéz becézni, de bevallom kreatív vagy. Ez a Mia dolog egészen kedvesnek hangzik.</p><p>Azt érezte, hogy a születésnapja mégsem volt teljesen elveszve. Fred igazán jó beszélgető partnernek bizonyult, és az sem volt mellékes, hogy ilyen kedves ajándékot kért neki a szobától. Hermionét sosem érdekelte az ajándékok ára, valahogy a szentimentális értékük és a kedves gesztus minden galleonnál többet jelentett számára.</p><p>Fred végül vállat vont.</p><p>– Arról nem én tehetek, hogy eddig senkinek nem jutott eszébe ez a tök egyértelmű dolog – nevetett fel – Szóval, akkor hívhatlak Miának?</p><p>– Igen, hívhatsz úgy – mosolyodott el Hermione – De csak, ha más nincs ott. Nem szeretném, ha mindenki így nevezne.</p><p>– Azt hittem, tetszik – ráncolta össze a homlokát Fred, mire Hermione felnevetett.</p><p>– Tetszik, de bevallom, az tetszik, ahogy mondod – válaszolta gondolkodás nélkül, mire Fred tekintete teljesen elkerekedett – Mármint... na, jó ezt már nem magyarázom ki – nevetett fel zavartan Hermione, majd lesütötte a szemét. Nem tehetett róla, de tetszett neki Fred határozott, mégis bársonyos tenorja.</p><p>A dolgok ezután gyorsan zajlottak. Egy másodperccel később egy erős kezet érzett az álla alatt, majd a tekintete egybeolvadt Fred tengerkék íriszeivel. Hermionénak a tüdejében rekedt a levegője és a szíve akaratán kívül hevesen kalimpálni kezdett. A fiú fogva tartotta a tekintetét, miközben lassan elkezdett felé dőlni, Hermione pedig reflexszerűen megnyalta az ajkát, ahogy Fred egyre közelebb és közelebb került az arcához.</p><p>Végül az ajkuk összeért, és egy számára eddig ismeretlen forróság söpört végig Hermionén. Lehunyta a szemét, és a karjait automatikusan átfonta Fred nyaka körül, mintha már sokadjára csinálnák ezt. Az egész olyan természetes volt. Helyesnek tűnt, és Hermione nem akarta, hogy véget érjen a pillanat.</p><p>A fiú hamarosan bebocsájtást kért a nyelvével, Hermione pedig egy sóhaj kíséretében, gondolkodás nélkül megadta az utat. A fiút közelsége teljesen elvette az eszét és az észérveit, és még a félelmeit is félre tudta tenni egy időre. A nyelvük finoman, puhatolózóan simogatta a másikat, a kezeik pedig egymás hajába gabalyodtak.</p><p>Végül Hermione eldőlt a kanapén, Fred pedig valahogy fölé keveredett, de a csókot nem szakították meg. Egyikük sem gondolkodott, csak élvezték a másik ízét, illatát és a hozzájuk simuló meleg testét.</p><p>Végül a levegőhiány vetett véget a szenvedélyes nyelvcsatának. Hermione tekintete vágyakozva csillogott, amikor mélyen belenézett Fred szemébe, a fiú pedig lágyan felnevetett, ahogy eltűrt egy kósza tincset Hermione arcából.</p><p>– Fred? – suttogta kisvártatva Hermione. Ahogy egyre tovább nézte Fred mélykék szemeit, melyek az örvénylő tengerre emlékeztetették, egyre jobban tudatosult benne, hogy mit tettek. A bódult érzékei lassan felébredtek, és az arcát elöntötte a vér. Még soha nem csinált ilyet egyetlen fiúval sem, pedig már nem volt szűz.</p><p>– Igen, Mia? – kérdezte vágytól rekedtes hangon a fiú.</p><p>– Én... ez – hebegte a lány, majd lesütötte a szemét, ahogy Fred íriszei szinte a lelkéig hatoltak.</p><p>– Váratlan? – vonta fel a szemöldökét a fiú, és közben lemászott Hermionéról. Leült mellé a kanapéra, és megvárta, míg a lány is felül, mielőtt folytatta volna: – Nem kell szégyellned magad, mindketten élveztük – nevetett fel derűsen.</p><p>– Megijeszt, hogy ennyire – suttogta Hermione, és kétségbeesetten sóhajtott egyet.</p><p>– Minden lány megérdemel egy szülinapi csókot – próbálta elviccelni Fred, de valahogy nem sikerült eltalálnia a poént, mivel még mindig a lány hatása alatt volt.</p><p>– Jó, de azoknak a lányoknak állandó partnerük van – emelte ki Hermione halkan – És nem az egyik legjobb barátjuk bátyjával csókolóznak a szükség szobájában – suttogta elvörösödve.</p><p>– Zavar, hogy Ron bátyja vagyok? – vonta fel a szemöldökét Fred, mire Hermione megrázta a fejét.</p><p>– Nem, valójában nem ez a baj – suttogta – Csak az, hogy alig ismerlek és mégis hagytam, hogy eddig fajuljon a dolog.</p><p>– Ne viccelj, Mia. Ismersz már négy éve – emlékeztette rá Fred, mire Hermione horkantott egyet – Jó, általában csak cukkoltalak, és néha talán idegesítettelek is, és tudom, hogy a leghosszabb beszélgetéseink általában azzal értek véget, hogy kioktattál, hogy miért kellene kevesebbet rosszalkodunk George-dzsal, – hadarta – És tény, hogy évente mindössze talán tíz értelmes mondatot váltottunk, amikor nálunk voltál nyaranta az Odúban, de ettől függetlenül jobban ismerjük egymást, mint hinnéd – mosolyodott el csábosan Fred, mire Hermionét kirázta a hideg. – Főleg azok után, hogy idén nyáron a Grimmauld téren jóval többet beszéltünk tíz mondatnál – tette hozzá egy kacsintás kíséretében.</p><p>Hermione nyelt egyet, és lesütötte a szemét.</p><p>– Nem akarok egy lenni a sok közül, Fred – suttogta Hermione – Én nem... nem vagyok olyan lány – rázta meg a fejét. Félt a csalódástól és az esetleges fájdalomtól. Az első alkalma nem volt kellemesnek mondható, és ez olyan gátat épített benne a fiúk irányába, amit elég nehéz volt áttörni. Persze, Fred csókja gyengéd volt és finom. Puhatolózó mégis domináns, semmiben nem hasonlított arra, amit előző évben tapasztalt Krumtól, de mégis, amint Hermione újra tisztán tudott gondolkozni, az elméjét elárasztották az észérvek, hogy miért nem szabadott folytatnia ezt az egészet Freddel.</p><p>– Nem lennél egy a sok közül – mondta halkan Fred, és alattomosan a kezei közé vette Hermione bal kezét. Meglepődésére a lány nem húzódott el az érintése elől. – Kedvellek – ismerte be – Nagyon szép vagy, és nem bűn, ha két fiatal megkívánja egymást.</p><p>– De félek, hogy te is csak fájdalmat fogsz okozni nekem – suttogta Hermione.</p><p>– Fájdalmat? – vonta fel a szemöldökét – Várjunk csak, te nem vagy – döbbenten nyelt egyet – Szűz? – kerekedtek ki a szemei. Fred feszülten megvakarta az állát, miközben várta Hermione válaszát.</p><p>– Nem – válaszolta halkan Hermione – Tavaly óta nem.</p><p>– Te jó ég. Krum? – vonta fel meglepetten a szemöldökét Fred – Komolyan lefeküdtél vele?</p><p>Hermione még jobban felült, Fred pedig kiegyenesedett, miközben összenézett a lánnyal. Hermionét Krum gondolatától rossz értelemben kirázta a hideg, de ettől függetlenül megpróbált összeszedetten beszélni a dologról.</p><p>– A bál után történt. Már mentem volna fel a klubhelyiségbe – kezdte fájdalmas arckifejezéssel a lány. Fred nem látott mögé a dolgoknak, de abban biztos volt, hogy Hermione megbánta, ami történt. – Ron teljesen felidegesített és Harry mamlasz viselkedése sem segített a hangulatomon. Egészen jó este volt, Ron pedig tehetségesen belerondított. Már majdnem felértem, amikor észrevettem, hogy Viktor követett. – Hermione hangja megremegett, Fred pedig reflexből megszorította kicsit a kezét, miközben próbált rájönni, hogy mi történhetett azon az estén. – Egyik dologból jött a másik, majd végül a...  – Hermione megállt és vett egy mély levegőt – A könyvtár zárolt részlegén kötöttünk ki. Csókolóztunk... a többit pedig sejtheted – hadarta a lány. Nem szeretett erről beszélni. Egyedül Ginnyvel osztotta meg a dolgot, de neki sem mesélt sokkal több részletet, és vele sem volt teljesen őszinte. A vörös hajú boszorkányt sem avatta bele abba, hogy Viktor hogyan bánt vele valójában.</p><p>– Szóval a kis prűd könyvmoly imidzs csak álca? – szólalt meg pár perccel később Fred, amint felocsúdott. Nem tudta, hogy min ment keresztül Hermione, csak abban volt biztos, hogy nem volt valami jó az első élménye. – Hermione Granger valójában egy pasizós lány? – cukkolta Fred, próbálva megtörni a feszült hangulatot, mire Hermione megforgatta a szemeit.</p><p>– Nem vagyok prűd, te segg. És Krummal is csak egyszer voltam – vágott vissza keserűen.</p><p>– Csak vicceltem – emelte fel mentegetőzve a kezeit Fred.</p><p>– Tudom –  mosolyodott végül el Hermione.</p><p>– Elhiszem, hogy az első alkalmad nem volt kellemes, de nem szeretnéd, hogy valaki megmutassa neked, hogy élvezetes is lehet ez az egész? – tűnődött el Fred, mire Hermione megint elpirult.</p><p>Igazság szerint Fred már hónapok óta más szemmel tekintett a boszorkányra. Bájosnak mégis határozottnak tartotta, olyan lánynak, aki képes lenne megbirkózni és elviselni a sok hülyeséget, amit gyakran megállás nélkül ontott magából. Hermione nem félt ráparancsolni és szerette a kihívásokat, Fredet pedig ez titkon felettébb izgatta. Vonzónak találta a lányt, és szeretett volna kicsit közelebb kerülni hozzá.</p><p>Hermione sóhajtott egyet, és lehunyta a szemét. Ha őszinte akart lenni magával, élvezte Fred társaságát, a fiú meglepően kedves volt vele egész este, csodálatos, mondhatni romantikus ajándékot adott neki a születésnapjára, és a csókja gyengéd volt mégis felkavaró. Hermione utálta beismerni, de a varázsló felébresztett benne valamit, amit azóta nem érzett, mióta Krum elhívta a bálra, mióta Krum kihasználta.</p><p>Végül Hermione lassan felnézett Fred arcába, és minden bátorságát összeszedve a szemébe nézett.</p><p>– Rendben – suttogta Hermione, és bólintott egyet. – Csókolj meg újra! – kérte elhaló hangon, mire a fiú megdöbbent. Persze nem tétlenkedett, gyengéden a kezébe vette Hermione arcát, és azonnal lecsapott az ajkaira. Finoman ízlelte a lányt, és legbelül ragyogott a boldogságtól, hogy Hermione megengedte, hogy ismét csókolhassa. Óvatosan becézgette az ajkait, mint aki félt, hogy összetörik a pillanat. Érezte, hogy Hermione nem bővelkedett pozitív tapasztalatokban, és gondolatban megígérte magának, hogy minden erejével azon lesz, hogy a karjaiban lévő boszorkánynak emlékezetessé tegye a születésnapját, hogy elfelejtesse vele az első alkalmát, ami nyilván nem volt kellemes emlék.</p><p>Hermione keze megint belegabalyodott Fred puha tincseibe. A teste bizsergett, és a hasában érezte azokat a bizonyos pillangókat, amikről a szobatársai előszeretettel beszélgettek. Még soha nem érzett ilyesmit. Ez egyszerre izgatta fel és rémítette halálra. Főleg azért, mert az egész még mindig természetes érzés volt. Összeszokottan mozgott együtt az ajkuk, és a nyelvük is finoman cirógatta egymást. Ráadásul a beszélgetés sem volt kellemetlen, még a nyomasztóbb témákról sem. Nem voltak hebegő szavak vagy kínos csend.</p><p>Abban mindketten biztosak voltak, hogy erre egyikük sem számított, de megtörtént, és most már csak az volt fontos, hogy kiélvezzék a pillanatot.</p><p>Fred kezei elkalandoztak a lány testén. Először a kecses nyakát cirógatta végig, majd lassan rásimult a tenyere Hermione melleire a vékony blúzán keresztül. Ennek hatására Hermione szemei döbbenten felpattantak. Az esze azt üvöltötte, hogy állítsa le Fredet, de a teste mást tervezett. A háta megfeszült a kellemes érintés hatására, és jólesően felnyögött. A fiú ezen felbátorodva elkezdte csókolgatni a nyakát, és gyengéden masszírozni a formás halmokat.</p><p>– Biztos, hogy ezt akarod? – suttogta Fred, majd játékosan végigfuttatta a nyelvét Hermione kulcscsontján, amitől a lány megborzongott.</p><p>– Nem tudom, Fred – suttogta halkan – Félek, hogy még jobban összetörsz – ismerte be alig érthetően, de Fred ettől függetlenül mégis tökéletesen értette.</p><p>A kezeit azonnal elemelte a testétől, és gyengéden megcirógatta Hermione arcát, majd mélyen belenézett a szemébe. A lány mogyoróbarna íriszei izzottak a vágytól, de a fiú mégis látta bennük a bizonytalanságot és a félelmet.</p><p>– Nem foglak bántani, Mia – ígérte őszintén – Megérdemled, hogy legyen egy jó estéd – mondta mosolyogva, majd homlokon csókolta a boszorkányt, aki ennek hatására megcirógatta a tarkóját. – Mármint szülinapod van, ráadásul Umbridge meg a többi szarság mellett, mindkettőnkre ráfér egy kellemes este.</p><p>– Tudom – mondta halkan Hermione – Talán igazad van, de ettől még félek – ismerte be újra.</p><p>– Bízol bennem, Hermione? – kérdezte Fred, és újra belenézett a boszorkány szemébe – Tudom, hogy még nem állunk olyan közel egymáshoz, hiszen mint említettem, tisztában vagyok vele, hogy csak szórakoztunk párszor és te végül mindig kioktattál, amit én meg előszeretettel elvicceltem, de annyira talán mégis ismersz, hogy tudd, hogy nem foglak bántani téged. Soha nem okoznék neked fájdalmat, tudatosan soha.</p><p>– Bízom benned, Fred – mondta csendesen, és ezúttal rajta volna a sor, hogy belenézzen Fred szemébe. A fiú tekintete ezúttal is vágyakozó volt, de Hermione ennek ellenére mégis látta benne a gyengédséget és a tiszteletet az irányába.</p><p> – Akkor állunk le, amikor csak szeretnéd – ígérte a fiú, és egy puha csókot lehelt Hermione szája sarkába.</p><p>– Megígéred? – kérdezte félszegen a lány.</p><p>Fred úgy érezte, mintha egy szűz lánnyal lenne dolga, hiába nem volt Hermione az. Láthatóan Viktor Krum gyorsan lezavarta az aktust, és a legkevésbé sem tette emlékezetessé a boszorkány számára. Hermione tapasztalatlannak és rémültnek tűnt, Fred pedig elhatározta, hogy minden erejével azon lesz, hogy megmutassa Hermionénak, hogy milyen az, ha figyelnek rá.</p><p>– Megígérem – mondta őszintén, majd egy pillanatra megcsókolta az ajkait.</p><p>– Rendben, akkor legyen egy jó esténk, ahogy te mondtad – egyezett bele Hermione, mire Fred diadalittasan elmosolyodott. A lány tekintete izzott a vágytól, de Fred tudta, hogy az övé sem festhetett másképp.</p><p>– Nem félsz, hogy Ron kiakad, hogy a bátyjával csinálod? – kérdezte Fred. Tudta, hogy a lánynak egy ideig tetszett az öccse, és azt is, hogy az utóbbi időben Ron is észrevette Hermione szépségét. Szóval tudni akarta, hogy Hermione hol állt az öccsével, mivel nem akarta úgy elcsábítani a boszorkányt, hogy közben a szíve a kisöccsénél volt.</p><p>– Pokolba Ronnal – fakadt ki gondolkodás nélkül Hermionéból, mire Fred megkönnyebbülten felnevetett. Meglepte Hermione harciassága, de nem tette szóvá. – Meg volt az esélye a bál előtt, de még arra sem méltatott, hogy lánynak tartson! – mondta csalódottan. – Tizenhat éves boszorkány vagyok, és attól függetlenül, hogy fenntartásaim vannak, mégis csak jogom van eldönteni, hogy kivel bújok ágyba – jelentette ki. – Persze, ha neked hirtelen Ronald véleménye fontosabb, mint az, hogy velem legyél, akkor inkább ne is folytassuk – csattan fel Hermione, de azonnal felnevetett amikor Fred elkezdte csiklandozni az oldalát – Ne... hagyd abba!</p><p>A fiú nem tudta, mit mondjon erre, így végül úgy döntött, azt teszi, amiben a legjobb; elvicceli a helyzetet.</p><p>– Ne hagyjam abba? – vigyorgott a vörös hajú mókamester.</p><p> – De, kérlek... Freeed – visította Hermione, ahogy a fiú fürge ujjai felcsúsztak a blúza alá, és a meztelen oldalát csiklandozták.</p><p>– Tényleg szeretnéd, Mia? – kérdezte önelégülten vigyorogva.</p><p>– Igen, kérlek... ne csináld! – zihálta nevetve Hermione, és ezzel teljesen el is felejtette a Ronról való beszélgetésüket.</p><p>Fred végül abbahagyta a csiklandozást, de a kezei továbbra is Hermione blúza alatt maradtak, viszont ezúttal gyengéden cirógatni kezdte a puha bőrét a derekán, mire Hermione felnyögött.</p><p>– Ez jobban esik, igaz? – csábítgatta Fred.</p><p>– Ühüm – hümmögte lehunyt szemmel Hermione – Sokkal.</p><p>A fiú ajkai hamarosan Hermione nyakán landoltak, és gyengéden csókolgatni kezdte a finom bőrt a pulzusa felett. Az ujjai eközben alattomos módon kigombolták a lány blúzát, és a tenyere rásiklott a hasára.</p><p>Hermione hirtelen odahúzta magához Fredet, és szenvedélyesen megcsókolta. Az ujjai ismét belegabalyodtak a fiú hajába, és Fred jólesően felmordult, ahogy a lány játékosan beleharapott az alsó ajkába. Érezte, hogy a lányt átjárta a vágya, és ez megmosolyogtatta. Perceken át küzdöttek egymással a dominanciáért, de végül, amikor Hermione váratlanul átfordította magukat és Fred fölé kerekedett a kanapén, a fiúnak kikerekedtek a szemei.</p><p>Nem gondolta, hogy Hermionénak volt ilyen vad oldala, főleg azok után, hogy az elején milyen félénken viselkedett, de ha őszinte akart lenni, nagyon tetszett neki az, amit a lányból kihozott a szenvedély. Mindkét kezét végigfuttatta Hermione vállain, és gyengéden lesimogatta róla a kigombolt blúzát, mielőtt a fejét a mellei közé nyomta, és csókolgatni kezdte az arcába tornyosuló kebleket melltartón keresztül.</p><p>– Nagyon finom az illatod – duruzsolta a lány bőrébe, akit ettől kirázott a hideg – És csodaszép vagy – bókolt neki.</p><p>A lány nem válaszolt, csak hangosan felnyögött, ahogy Fred kezei végigsiklottak a hátán, majd határozottan belemarkolt a fenekébe. Először csak szoknyán keresztül, de végül egyre feljebb és feljebb tűrte a felesleges ruhadarabot, míg az a lány dereka köré nem csavarodott.</p><p>Hermione ismét csókra húzta a fiút, és közben ő is elkezdte megszabadítani a ruháitól. Eleinte manuálisan próbálta lehúzni Fredről a mellényét, miközben a csókot egy másodpercre sem szakították meg, de végül megelégelte, hogy nem sikerült neki, így megemelte a fenekét, ezzel mesésen neki nyomva magát Fred merevségének, elővette a pálcáját, és egy elsuttogott varázsige után, mindketten alsóneműben voltak.</p><p>Ahogy a vágytól izzó meztelen bőrük végre összeért, mindketten, szinkronban nyögtek fel, majd egymás szemébe néztek és elmosolyodtak, mielőtt újra lecsaptak volna egymás ajkaira.</p><p>Fred keze rásimult Hermione nőiességére bugyin keresztül, és belemordult a csókba, ahogy megérezte az ujján a lány nedvességét. Büszkeség járta át, hogy ilyen kevéssel fel tudta izgatni a boszorkányt. Cirógatni kezdte és Hermionénak a tüdejében rekedt a levegője, ahogy a fiú hozzádörzsölte a bugyijának pamut anyagát legféltettebb pontjához. Az a kis súrlódás finoman izgatta a csiklóját.</p><p>Fred érezte, hogy Hermione többet akart, ahogy a lány egyre jobban megemelte a csípőjét, így lassan elkezdte ismét a nyakát, majd a mellkasát csókolgatni. Egy darabig élvezte, hogy a melltartóján keresztül puszilgathatta a dombocskákat, de végül elege lett belőle, így egy határozott mozdulattal megszabadította tőle, majd váratlanul rácuppant a lány egyik duzzadt mellbimbójára. Hermione felnyögött, és az ujjai, reflexszerűen ismét Fred hajánál kötöttek ki.</p><p>Egy darabig így kényeztette a lányt. Szívogatta és csókolta a mellbimbóit, miközben pedig az ujjai lassan becsúsztak a bugyija alá. Hermione a fiú nevét nyöszörögte, ahogy az rátalált a kis idegcsomójára végre fedetlenül. Fred önelégülten nyugtázta a sikert, és alig érintve cirógatni kezdte a lányt.</p><p>– Kérlek... Fred – zihálta Hermione, ahogy egyre sürgetőbbé vált a vágya. A gyengéd cirógatás és a finom csókok már nem voltak elegendőek. Többet akart és ezt Fred is tökéletesen látta.</p><p>– Mit szeretnél, Mia? – duruzsolta a melleibe, mintha fogalma sem lett volna Hermione vágyairól.</p><p>– Nem tudom – zihálta félszegen – Fogalmam sincs, csak tudom, hogy... akarom – válaszolta frusztráltan.</p><p>Tényleg nem tudta, hogy mire vágyott, csak abban volt biztos, hogy többet akart kapni a jóképű varázslóból. Ez egyszerre ijesztette halálra, és bizsergette végig a gerincét.</p><p>– Így milyen? – kérdezte idegtépően Fred, és egy pillanatra hevesebben megdörzsölte a csiklóját, mielőtt folytatta volna a lusta körkörös simogatást. Imádta látni, ahogy a lány széthullott a kínzó gyengédségtől.</p><p>– Kérlek, még – sírt fel Hermione. Kicsit felült és mélyen, kétségbeesetten nézett bele a fiú sóvárgó szemeibe.</p><p>Fred nem válaszolt, csak lassan kihúzta a kezét a lány bugyijából. Elhajolt Hermionétől, aki csalódottan felhorkantott, majd egy határozott mozdulattal a bugyiját is lehúzta róla, és a melltartója utána hajította a földre.</p><p>– Godrik, de gyönyörű vagy – mondta mosolyogva a fiú, ahogy elé tárult a lány nedvesen csillogó, rózsaszín kelyhe – Egész álló nap el tudnálak nézegetni – jegyezte meg gondolkodás nélkül, mire Hermione elpirult.</p><p>Nem tartotta magát szépnek, de ettől függetlenül a fiú szavai jólestek neki, és felettébb felizgatták.</p><p>Fred ellenben nem vágyott semmi másra csak, hogy a lány csábítóan fénylő ajkai közé temethesse az arcát, hogy megízlelhesse és lenyalogathassa az összes nektárt a rózsaszín húsáról, de volt egy olyan érzése, hogy ha rákérdez, Hermione elvörösödne. Sejtette, hogy pengeélen táncolt, de ettől függetlenül nem bírt a vérével. Így végül Hermione szemébe nézett, önelégülten elmosolyodott, majd az egyik kezével ismét elfektette a lányt, a másikkal pedig szétfeszítette még jobban a combjait.</p><p>Hermionén látszott, hogy fogalma sem volt róla, hogy mire készült a fiú. Lehet, hogy nem volt szűz, de amit Viktorral csinált, az nem volt ehhez hasonlítható. Az egy gyorsabb hangvételű menet volt. Hermione el sem árulta a bolgár fiúnak, hogy még szűz, mivel nem találta a szavakat, és talán kicsit szégyellte is a dolgot. A legkevésbé sem volt élvezetes együttlét, de Hermione próbálta úgy felfogni, hogy legalább túlesett rajta. Éppen ezért, Fred figyelmessége egyszerre lepte meg és járta át melegséggel a lelkét.</p><p>Amikor a fiú elégedett volt az új pózzal, amiben Hermione feküdt, lecsúszott a kanapéról és odatérdelt mellé. Az egyik kezével lefogta a csípőjét, hogy a lány ne tudjon majd ficánkolni a gyönyör kapujában, a másikkal pedig megcirógatta a nőiességét, mielőtt gyengéden széthúzta a nagyajkait.</p><p>Hermione nem értette, hogy mit tervezett a fiú, de kíváncsian figyelte. Úgy gondolta, hogy addig nem kérdez rá, amíg kellemes érzések járják át. Tudta, hogy ha nem élvezné, bármikor szólhatott Frednek. Hiszen ismerte annyira, hogy tudja, annak ellenére, hogy a fiú imádott viccelődni, nem volt egy vadember, és képes volt meghallgatni a másikat, ha az kért tőle valami fontosat.</p><p>– Hunyd le a szemedet – suttogta a fiú, és közben cirógatta a lány belső combját és a vénuszdombját – Bízz bennem, Mia! – tette hozzá amikor Hermione az ajkába harapott.</p><p>A lány végül lehunyta a szemét, de amint megérezte Fred forró leheletét és a nyelve hegyét a nőiességén, a szemei felpattantak.</p><p>– Fred... mi... mit csinálsz? – kérdezte rémülten, mire a fiú nem válaszolt, csak mélyen belenyalt a nedves ajkak közé. Hermione ennek hatására felnyögött, szinkronban Freddel, aki ellenben a lány édes ízétől mordult fel vágyakozva.</p><p>– Csak bízz bennem – duruzsolta a húsába, majd minden figyelmét a lány gombocskájának szentelte. Nyalta és szívogatta, Hermione pedig egyre jobban ficánkolt, ahogy a kéj felépült benne.</p><p>Korábban megalázónak gondolta az orális szexet. Természetesen hallott róla egy keveset a szobatársai pletykáiból, de soha nem gondolta, hogy része lesz benne, hiszen tudta, hogy a legtöbb varázsló csak elvárta, hogy a boszorkány a szájával kényeztesse, de ők maguk undorítónak és visszataszítónak találták a női nemi szerv nyalogatását. Ellenben Freden nem ezt látta. Ahogy óvatosan odapillantott a lábai között térdelő varázslóra, a szöges ellentétét látta a sztereotípiáknak. A fiú szenvedélyesen, odaadóan kényeztette. Nyalta, csókolta és szívogatta a legféltettebb pontját, és láthatóan nem volt ellenére az íze sem. Ha őszinte akart lenni, a fiúból feltörő hümmögés azt sejtette, hogy kifejezetten élvezte az egészet, és meglehetősen ízlett neki a kelyhe. Végül Hermione gondolatai elszálltak, ahogy a fiú ujjai lassan utat törtek a szűk barlangjába, és közben a bal kezével továbbra is szorosan fogta a csípőjét.</p><p>– Oh, Fred – zihálta. Közel járt a gyönyörhöz, és volt egy olyan megérzése, hogy ha a fiú így folytatta, be fog teljesedni – Ne hagyd abba! – kérte, és belemarkolt a varázsló vörös hajába, ezzel még közelebb húzva a fejét a nőiességéhez. Már nem szégyellte, hogy ezt csinálták, már nem bírt az észérvekre hallgatni, egyszerűen csak élvezni akarta a Fredtől kapott gyönyört. Érezte, ahogy Fred elmosolyodik a lábai között a megjegyzése hatására, és ez a mozdulat szintén fokozta a vágyát.</p><p>Fred tudta, hogy Hermione közel járt, így kicsit gyorsított a tempón. Ritmusosan ujjazta a lányt, miközben érzékien szívogatta az ekkor már duzzadt csiklóját. Hermione próbált kapaszkodni valamibe, ahogy sürgetőbbé vált a gyönyöre. Először a kanapéval próbálkozott, de amikor az nem bizonyult stabilnak, végül ismét Fred hajánál kötött ki. Néhány pillanat múlva átjárta a mindent elsöprő gyönyör, és a fiú nevét sikoltotta. Remegett és kapkodva vette a levegőt, ahogy a fiú elnyújtotta az orgazmusát. Még percekig nyalogatta, igaz már lassabban, mivel ráérzett, hogy Hermione minden idegszála érzékennyé vált a gyönyör hatására, és nem akarta túl terhelni. Már az is csoda volt, hogy hagyta, hogy így beteljesítse.</p><p>A lány erőtlenül cirógatta Fred tarkóját, biztatva rá, hogy még folytassa egy kicsit ezt a mesés, érzéki nyelvtáncot a kielégült ajkai között. Nagyon jólesett neki Fred kényeztetése, fontosnak és gyönyörűnek érezte magát, és még szerette volna egy ideig élvezni a fiú figyelmét. Fred mintha megértette volna, nem hagyta abba. Lágyan becézgette és puszilgatta még jó ideig a nedvességét, Hermione pedig boldogan hümmögött. Meg tudta volna szokni ezt a szintű kényeztetést és figyelmességet.</p><p>Végül egy puha csók után visszacsúszott Hermionéra, majd a lány legnagyobb meglepődésére megcsókolta. Nem volt rossz íze, de ettől függetlenül felocsúdott, ahogy megérezte az ízét a fiú nyelvén.</p><p>– Ez mesés volt – nyögte jólesően, és áldotta a ködös elméjét, hogy nem zavarta bele a mondandójába. „Józanon” valószínűleg elvörösödik, de így képes volt kimondani néhány gondolatát anélkül, hogy elszégyellné magát miattuk. – De nem kellett volna, tényleg. Ez jóval több, mint amit valaha vártam bárkitől, Fred. Köszönöm, hogy ilyen csodálatos voltál.</p><p>– De, Mia akartam, és nem kell megköszönnöd ezt – cirógatta meg az arcát Fred – Ráadásul nagyon finom vagy, és gyönyörűen élvezel. Bármikor megismételném, annyira élveztem én is – csitította önelégülten mosolyogva, majd egy másodperc töredékére elhajolt, hogy megszabaduljon az alsónadrágjától. Hermione szíve megdobbant a bókoktól, de nem tudta, hogy mit mondhatna erre, ezért azt tette, amire tudta, hogy képes volt, és szélesen rámosolygott a fiúra, aki viszonozta ezt.</p><p>Hermionénak szinte ideje sem volt szemügyre venni a fiú férfiasságát, mivel az már el is helyezkedett a lábai között, majd mélyen a szemébe nézett, mielőtt egy könnyed mozdulattal, lassan beléhatolt. Hermione felnyögött és átkarolta Fred nyakát.</p><p>– Merlin nevére, Fred – nyögött fel jólesően, ahogy a várt fájdalom nem érkezett. A hasogató érzés helyett erős bizsergés járta át a testét, és még többet akart kapni a fiúból.</p><p>Hermione hamar rájött, hogy Fred a ritmusos csípőlökéseivel tökéletesen kitöltötte azt a benne pangó ürességet, amit már kitudja, mióta érzett. Soha nem gondolta, hogy valaha élvezni fogja az intim együttlétet, főleg a félresikerült első alkalma után, de pozitívat csalódott. Fred figyelmes, de mégis határozott szerető volt, és Hermione úgy érezte, mintha már ezer éve ismernék egymás testét, hiszen a fiú is meglepően pozitívan reagált a puhatolózó érintéseire és csókjaira.</p><p>A vágy egyre jobban átjárta őket, és Hermione azt érezte, hogy akármilyen lehetetlen volt, a hasa ismét bizsergett, és csak arra vágyott, hogy újra beteljesülhessen. Fred nem sietett, láthatóan élvezte a mély, ritmusos lökéseket, és a szemkontaktust sem törte meg. Hermionét megdöbbentette a fiú viselkedése. Minden másodpercét élvezte az együttlétnek, és szinte félt beismerni, hogy egyre jobban belekerült abba az örvénybe, ami maga Fred Weasley volt.</p><p>Végül Hermione sóhajai egyre ziháltabbá váltak, ahogy közeledett a gyönyör felé, Fred pedig ismét meglepte, amikor a kezét gyengéden végigcsúsztatta a hasán, majd újra elkezdte dörzsölgetni a kis idegcsomót a lábai között, miközben folytatta a ritmusos lökéseket. A fiút láthatóan jobban érdekelte az ő gyönyöre, mint a sajátja, és ez ismét megmelengette Hermione szívét.</p><p>Egyiküknek sem kellett sok, így nem csoda, hogy amint Hermione hátracsapta a fejét a párnákra és kéjesen nyögte Fred nevét, a fiú követte a felhők fölé. </p><p>Fred mindössze annyit tett, hogy eldőlt a kanapén, és a karjaiba vonta Hermionét. Percekig így maradtak, egybeforrva, kielégülve. Egyikük sem érezte fontosnak, hogy megmozduljanak, vagy elvégezzenek egy tisztítóbűbájt. Még nem.</p><p>Fred cirógatta Hermionét, ahol kényelmesen elérte, Hermione pedig boldogan szuszogott a varázsló ölelésében.</p><p>Fred végül, percekkel később, egy puha csókot lehelt a lány homlokára, majd elvégezte a tisztítóbűbájt, mielőtt magukra húzta volna a puha pokrócot, amit a szoba biztosított nekik. Hermione még jobban odabújt a fiúhoz, és jólesően felsóhajtott.</p><p>– Ez volt életem legszebb születésnapja – duruzsolta, majd egy hatalmasat ásított, mire Fred felnevetett.</p><p>– Boldog szülinapot, Mia – mondta elégedetten Fred, és homlokon csókolt a lányt – Tudod, lehet, ma este itt kellene maradnunk. Umbitch és Frics odakint lesben állnak, és szerintem amúgy is túlságosan kifárasztottalak ahhoz, hogy felsétálj ötemeletnyit – nevetett fel, mire Hermione felemelte a fejét, és az arcába nézett. A jelzőre, ahogy a fiú Umbridge-et említette megnevettette.</p><p>– Velem szeretnél aludni? – vonta fel végül meglepetten a szemöldökét.</p><p>– Talán baj, hogy együtt akarok aludni a lánnyal, akivel ilyen kellemes esténk volt? – vigyorgott Fred, majd finoman lecsapott Hermione ajkaira. Hermione viszonozta a csókot, és megsimogatta Fred arcát.</p><p>– A legkevésbé sem – mondta elégedetten Hermione, majd visszabújt a fiú ölelésébe, és a vállára hajtotta a fejét – Itt aludhatunk, de reggel te találod ki, hogyan jutunk vissza a toronyba!</p><p>– Jó – bólintott rá Fred.</p><p>– Nem viccelek, Fred, és azt is te fogod kimagyarázni, hogy miért nem mentünk vissza este!</p><p>– Vedd elintézettnek, Mia. Nem lesz semmi baj, ne aggódj  – mondta mosolyogva Fred, majd megkérte a szobát, hogy a fények még halványabban pislákoljanak, és hogy a kanapé változzon át ággyá. Így szinte csak a kandalló lángjai világították be az otthonos kis szobát, a kanapé pedig perceken belül kényelmes ággyá változott, de ez a varázslat egy másodpercre sem mozdította el a párost, amiért nagyon hálásak voltak.</p><p>Minden békésnek tűnt, de akkor Hermione riadtan felült, és ezzel megrémítette Fredet.</p><p>– Mi a baj? – kérdezte feszülten a fiú.</p><p>– Nem védekeztünk – hadarta Hermione.</p><p>A legutolsó dolog, amire most szükségük volt az egy gyerek. A háború garantált volt Voldemort visszatérésével, és ilyen sötét időkben nem volt okos döntés gyermeket vállalni, főleg nem tizenhat és tizennyolc évesen. Mégis hová gondoltak?</p><p>– Nyugi, Mia – ült fel Fred is, és gyengéden átkarolta Hermione vállát – Még azelőtt rád szórtam a bűbájt, mielőtt a lábaid közé térdeltem – mondta amilyen nyugodtan tudta, de ettől függetlenül akaratlanul megnyalta az ajkait, ahogy eszébe jutott, amit csináltak, ahogy eszébe jutott Hermione édes íze.</p><p>– De... de nem mondtad ki hangosan – harapott az ajkába Hermione – Te mégis mióta tudsz néma bűbájokat?</p><p>– Pár éve, szóval nem olyan régóta, tudod néhány hülye kis szívatásunkhoz szükség van rá. Ha óra közben csináljuk, jobb a békesség – nevetett fel Fred, majd elkomolyodott – Ne haragudj, hogy nem szóltam róla. Valahogy más kötötte le a figyelmemet – tette hozzá játékosan, mire Hermionét kirázta a hideg. Pontosan emlékezett rá, hogy mi volt az a más.</p><p>– Legközelebb szólj, rendben? Umbridge-el a házban nem biztos, hogy okos ötlet lenne zargatni Madam Pomfrey-t egy fiola fogamzásgátló főzetért – kuncogott Hermione, miközben visszafeküdtek.</p><p>– Vagy Pitont – nevetett fel Fred – Most képzeld el, milyen fejet vágna.</p><p>– Előbb átkozna ki a pincéből, minthogy kimondhatnám, amit akarok – kuncogott Hermione.</p><p>– Igaz – helyeselt Fred – De azért megnézném – nevetett fel újra, majd hirtelen felfogta azt, ahogy Hermione kezdte a mondatot, és elkomolyodott egy pillanatra. – Szóval, lesz legközelebb? – kérdezte végül döbbent elégedettséggel, mire Hermione elpirult.</p><p>– Hát... én – hebegte Hermione – Ez jobb volt... mint valaha vártam – ismerte be halkan – Szóval azt gondoltam... talán – megvakarta az állát, és elvörösödött – Te is – vett egy mély levegőt – Szeretnéd... persze megértem, ha nem... – Hermione hebegését Fred csókja szakította félbe. Finoman, érzelmesen csókolta a boszorkányt, biztosítva arról, hogy nem akarta rövidre zárni vele a dolgot, biztosítva róla, hogy ő is nagyon élvezte a fiatal boszorkány társaságát.</p><p>– Amikor csak szeretnéd – cirógatta meg az arcát, mire Hermione jólesően lehunyta a szemét.</p><p>Fred végül ismét a karjaiba vette a törékeny griffendélest, és hamarosan elnyomta őket az álom. Ekkor még egyikük sem sejtette, hogy milyen lavinát indítottak el azzal, hogy egymásra találtak a szükség szobájában. Ekkor csak abban voltak biztosak, hogy bármi is legyen ez, már nem lehetett vége.</p>
  </div>
  