
  <div class="userstuff module" role="article">
    <h3 class="landmark heading" id="work">Chapter Text</h3>
    <p>Harry pochylał się nad biurkiem, starając się nadać sens słowom, które czytał kilkanaście razy w ciągu ostatniej godziny. Od czasu do czasu podnosił kubek z herbatą, tylko po to, by odstawić go znowu z niezadowoleniem, kiedy zimny, gorzki napój dotykał jego ust. Wiedział, że potrzebował przerwy i powinien zaparzyć kolejny dzbanek, ale jakaś potworna siła zmuszała go, by nie podnosił się z krzesła, dopóki leżąca przed nim strona nie nabierze więcej sensu. </p><p>Przewrócił stronę i zaklął; był coraz bliższy sięgnięcia po Ognistą Whisky zamiast herbatę. </p><p>Na zewnątrz wiało, a umysł Harry’ego zalewał ciągły, niski pomruk, który co jakiś czas wzmagał się i przeradzał w wycie, które unosiło mu włoski na karku, chociaż nie wiedział czemu. Dom w Dolinie Godryka był bezpieczny. Lepiej późno niż wcale może i nie znaczyło dużo, ale w tej chwili dawało chociaż jakąś pociechę. </p><p>Harry podniósł pióro i podkreślił fragment, rysując niechlujny znak zapytania na marginesie. Hermiona była przerażona, gdy zobaczył sposób, w jaki sposób obchodził się z książkami, ale dla Harry'ego były tylko narzędziami, a nie relikwiami, które należało czcić. Nie obchodziło go, co się z nimi dzieje, póki były dla niego użyteczne. </p><p>Nie żeby ostatnio nabyte księgi jakoś szczególnie mu się przydały, ale to w sumie nie ich wina. Po trzech miesiącach spędzonych w zamknięciu zdał sobie sprawę z braków w swojej edukacji, jeśli chodziło o Czarną Magię. Możliwe, że winę za to ponosił on sam, a nie Hogwart, jak chciałby myśleć. Zapewne Hermiona byłaby w stanie zrozumieć cały ten bełkot o geomancji. <br/>— Rok — przypomniał sobie. Rok próby ogarnięcia tego samemu, nim wróci do szkoły bądź na poszukiwanie ekspertów. Dał sobie rok w samotności, nawet jeśli miała to być dość nędzna nagroda dla bohatera czarodziejskiego świata za dwukrotne uwolnienie go od Voldemorta. </p><p>Odkrycie skupienia mocy pod domem, w którym zginęli jego rodzice, było szczęśliwym przypadkiem, a Harry jak zwykle zmienił łut szczęścia w cel. Przypominał to sobie ilekroć późną nocą, zdecydowanie zbyt często, sięgał po butelkę z Ognistą Whisky. Przypominał sobie, że ma cel i to całkiem dobry. </p><p>Gdyby tylko udało mu się to rozwikłać, znaleźć tę właściwą drogę w krętym labiryncie możliwości, które zdawały się na wyciągnięcie ręki, odkąd powrócił do domu rodziców. </p><p>Podniósł filiżankę po czym odstawił ją z pomrukiem niezadowolenia. </p><p>— Wielki Harry Potterze, potrafiłeś ocalić świat, ale nie jesteś w stanie zrozumieć kilku słów?</p><p>Po chwili zaczął zastanawiać się, czy w ogóle tego dokonał. </p><p> </p><p>* * *</p><p>— Szkoda, że odchodzisz — powiedział Kingsley Shacklebolt. — Jesteś cholernie dobrym aurorem. — Harry starał nie wzdrygnąć się na te słowa. — No cóż, dzięki tobie  najgorsza robota i tak już za nami — dodał. — Nie mam ci za złe, że nie chcesz sprzątać brudów. </p><p>Harry zacisnął zęby, żeby ostro nie zaprzeczyć, ale ostatecznie i tak nie miało większego znaczenia, co myśleli ludzie. </p><p>— Co zamierzasz teraz robić? — zapytała Hermiona, zmartwiona, ponieważ znała go wystarczająco dobrze, by wiedzieć, że był nieszczęśliwy. </p><p>— Coś niezwiązanego z zabijaniem ludzi — powiedział, nie zamierzając dłużej się tłumaczyć. </p><p>* * *</p><p>Piosenka skończyła się, wyrywając Harry’ego z zamyślenia. Cieszył się, ilekroć coś rozpraszało go na tyle, by choć przez chwilę zapomniał o własnej nieudolności. </p><p>Wstał, po czym puścił starą płytę od nowa. Jedną z niewielu rzeczy, które uchowały się w tym zniszczonym domu, była nieduża, ciężka walizka z winylami, którą znalazł pod schodami. Nie był pewien, które z jego rodziców było wielbicielem śpiewów gregoriańskich, a fakt, że nigdy już się tego nie dowie sprawiało, że narastała w nim złość i dystans od świata. </p><p>Na jego ustach pojawił się kwaśny półuśmiech. Miał coraz dłuższą listę rzeczy, o których decydował się nie myśleć.</p><p>Spojrzał w kierunku pustego gabinetu. W tej chwili w podobnej odległości znajdowały się od niego zarówno filiżanka z zimną już herbatą oraz barek, w którym trzymał Ognistą Whisky. Od przeszło miesiąca uważniej przyglądał się sytuacjom, w których sięgał po alkohol. Bez względu na opinię niektórych z jego nauczycieli, był stosunkowo zdyscyplinowany. </p><p>Kiedy o tym myślał, zaczął zastanawiać się, czy nie powinien skorzystać z myślodsiewni Dumbledore’a, jednak po chwili odepchnął od siebie ten pomysł; nie zamierzał przyznawać się do porażki. </p><p>Westchnął, siadając na krześle, po czym odsunął od siebie filiżankę i sięgnął po pióro.  </p><p>Silny poryw wiatru strącił część liści ze stojącego za oknem dębu, które uderzyły w szybę, sprawiając, że podniósł głowę. Gdy liście opadły, w czarnej tafli dostrzegł dwa światła reflektorów, a po chwili znajomy kształt samochodu wyłonił się zza niewielkiego wzniesienia, gdzie rozwidlała się prowadząca do wioski i jego domu droga. Podniósł się. </p><p>Urodził się w małym, wiejskim domku z kilkoma akrami łąk i lasów, oddalonym milę od mugolskiej wioski o tej samej nazwie. Kulejąc, pojawiał się tam raz czy dwa razy na tydzień tylko po to, by nie zostać zgrzybiałym pustelnikiem oraz by nabyć potrzebne produkty spożywcze, w tej właśnie kolejności. </p><p>W ciągu trzech miesięcy, jedynymi mugolami, którzy tu dotarli, byli zbłąkani turyści; czarodzieje - wyłącznie Hermiona i bliźniacy mogli przejrzeć przez Fideliusa - aportowali się, nie używając drogi. </p><p>Wyrzucając sobie, jak bardzo jest żałosny, pragnąc, by ktoś w końcu oderwał go od zajęć, wstał i podszedł do frontowych drzwi. Kiedy je otwierał utkana na framudze pajęczyna rozciągnęła się i pękła, przypominając mu, że dawno już ich nie używał.</p><p>Na zewnątrz było wietrznie, mroźno i ciemno. Stanął na ganku i wciągnął głęboko mroźne powietrze, czekając, aż jego wzrok przyzwyczai się do panujących na zewnątrz ciemności. </p><p>Przed bramą ukazał się szeroki w barach, krzepki mężczyzna, który był mieszkającym w pobliskiej wiosce farmerem. Gdy zobaczył Harry’ego, podniósł dłoń na powitanie, a ten zszedł z ganku na wilgotną, przemarzniętą trawę. W oddali dostrzegał ciężarówkę, którą przyjechał jego gość. </p><p>— Witam, przepraszam, że tak późno. </p><p>— Nie ma sprawy — skłamał automatycznie. </p><p>Mężczyzna obrzucił wzrokiem jego dom. </p><p>— Nieźle wygląda, dobra robota.</p><p>— Dziękuję. — Musiał zachowywać pozory, by mugole z okolicy nie zorientowali się, jak dokładnie odbudowywał posiadłość swoich rodziców.</p><p>— O, właśnie, mam coś dla pana.</p><p>— Co?</p><p>Rolnik wzruszył ramionami.</p><p>— Jakiegoś faceta. Znalazłem go na drodze, około pół mili od zakrętu do pana. — Kiwnął w kierunku wioski. — Niemal go przejechałem, zanim go dostrzegłem przez ten deszcz. </p><p>— Jakiego faceta? — dopytywał się Harry, idąc za mężczyzną na tyły jego pickupa.</p><p>— Nie mam pojęcia. Zatrzymałem się i podszedłem sprawdzić, co z nim, czy czasem nie martwy, a gdyby jednak był żywy, to aby powiedzieć mu, że ma zejść z drogi. Popatrzył na mnie i powiedział: <i>Harry Potter.</i> — Harry zamarł. — To pan, prawda?</p><p>Pokiwał głową, po czym wsunął rękę do kieszeni i dotknął trzonka swojej różdżki, podczas gdy rolnik podniósł plandekę i odkrył długi, zwinięty w kłębek czarny płaszcz, leżący blisko tylnej klapy.</p><p>— Obudź się! — krzyknął mężczyzna i dodał ciszej już do Harry’ego: — Jest pijany bądź chory, ciężko było stwierdzić.</p><p>Ubrania poruszyły się, skręciły i obróciły, ukazując białą, brudną twarz i czarne, zlepione w strąki, mokre włosy.</p><p>Harry zacisnął pięść na różdżce, a zdziwienie i wściekłość ścisnęły mu żołądek.</p><p>Snape. </p><p>Farmer chwycił jego ramię, pomógł wyjść i stanąć, a Snape pozwolił sobie pomóc. Stał zgarbiony i drżący, wpatrując się w Harry’ego nieczytelnym wzrokiem.</p><p>— No cóż — powiedział rolnik energicznie. — To by było na tyle. Będę uciekał. — Stał jeszcze chwilę, jakby czekając na podziękowanie, po czym wzruszył ramionami, wspiął się na siedzenie samochodu i odjechał hałaśliwie drogą prowadzącą do szosy.</p><p>Harry obrzucił wzrokiem sylwetkę Snape'a. Żaden z nich się nie poruszył, póki gdzieś daleko nie błysnęło i zagrzmiało. Wyciągnął różdżkę i rzucił szybkie zaklęcie. Nie umknęło jego uwadze, że mężczyzna wzdrygnął się nieco na ten gest. </p><p>— <i>Revelaropericulum</i>. — Przypomniał sobie, że to właśnie Snape nauczył go czaru ujawniającego ukryte przedmioty czy klątwy. Nie poprawiło mu to humoru. Czar oplótł postać niebieskim światłem, ujawniając informacje, po czym rozpłynął się, pozostawiając za sobą czerwone ślady.  — Gdzie jest twoja różdżka? — spytał zaskoczony.</p><p>— Przepadła. — Słowo ulatujące z ust Snape’a obok pary było ledwo słyszalne.</p><p>— Do środka — powiedział Harry i skinął głową w stronę swojego domu.</p><p>Snape powolnym krokiem wszedł przez uchylone drzwi. Kiedy Harry zamknął je za nimi, błyskawica znów rozdarła niebo, tym razem bliżej, a zimne krople poczęły uderzać w ziemię. Snape czekał, cały czas odwrócony plecami do Harry’ego. W świetle lamp wiszących w korytarzu było widać, że jego ubranie nie dość, że jest zniszczone i brudne to jeszcze mokre. Gdy Harry wyminął go, ruszając do kuchni na tyłach domu, Snape znów drgnął prawie niezauważalnie. Gotujący się pod skórą gniew począł palić wnętrzności Harry'ego, ale uciszył go, po czym nastawił czajnik z wodą, przygotował cukier i mleko, działając całkowicie automatycznie, jakby właśnie obsługiwał długo wyczekiwanego gościa. W czasach kiedy był aurorem, przesłuchał wielu Śmierciożerców, łatwo do niego wrócił nawyk udawanego spokoju i dezinformacji.</p><p>Snape w końcu dowlókł się do kuchni i stanął w progu, mrugając szybko pod wpływem ostrego światła. Harry wskazał ręką stół.</p><p>— Usiądź — powiedział.</p><p>Snape usiadł wolno, kurczowo trzymając się krawędzi blatu obiema bladymi, poranionymi dłońmi. Jego twarz wykrzywiła się na moment, gdy w końcu ciało spoczęło na twardym drewnie. </p><p>Podczas gdy czajnik grzał się na gazie, Harry uważnie obserwował mężczyznę, czując, jak jego gniew opada. Harry wiedział, że Snape sam z siebie nie zacznie mówić, by ułatwić im obu to zadanie, ale szybko uznał, że dotychczasowe przekonanie, iż mężczyzna jest martwy, było niebezpiecznie bliskie prawdzie.</p><p>— Dasz radę jeszcze jakiś czas, żeby odpowiedzieć na moje pytania, czy mam wołać magomedyka ze Świętego Munga? — odezwał się w końcu.</p><p>— Nie wiem — odpowiedział Snape, jego głos łamał się i nikł. — Pospiesz się z pytaniami. </p><p>Harry wzdrygnął się, gdy czajnik zagwizdał. Przygotował herbatę i nalał ją do kubków, nie szczędząc mleka i cukru. Nie wiedział, czy Snape w ogóle ich dodaje, ale pewne było, że potrzebował kalorii. Kiedy odwrócił się w stronę swojego gościa, ten znów siedział zgięty w pół ze wzrokiem utkwionym w stole. Harry usiadł naprzeciwko i przesunął herbatę w jego kierunku.</p><p>Snape owinął palce wokół naczynia, ale najwyraźniej nie miał siły bądź ochoty, by podnieść je do ust. Z wyraźnym bólem wziął powolny wdech i powiedział:</p><p>— Chciałeś zadać jakieś pytania.</p><p>Harry zastanowił się przez chwilę. </p><p>— Odpowiedź na część z nich zdaję się już znać. Najwyraźniej żyjesz, najwyraźniej masz kłopoty i najwyraźniej wiesz, że ci nie ufam. Myślisz, że twoi oprawcy tu przyjdą?</p><p>Snape przysunął kubek do siebie, ale nie podniósł go. </p><p>— Nie mogę zagwarantować, że tego nie zrobią.</p><p>— Kto?</p><p>— Bellatriks Lestrange, Lucjusz Malfoy — Snape mówił, jakby był w sądzie, niechętnie odtwarzając listę swoich prześladowców. — Macnair.</p><p>Harry westchnął poirytowany, że tylu Śmierciożercom udało się uciec, mimo najlepszych starań aurorów ocalałych w ostatniej bitwie. Złapali większość popleczników Voldemorta - sytuacji po zwycięstwie nie można było nazwać inaczej niż bałaganem - a ci, co zbiegli, choć prawdopodobnie najsprytniejsi i najpotężniejsi, stanowili tylko mały procent całości. Ale chociaż wciąż wiele było do zrobienia, nie było siły, która dłużej zatrzymałaby go w szeregach Ministerstwa. </p><p>— Jesteś… uzbrojony? — spytał cicho Snape.</p><p>Harry uśmiechnął się kwaśno. </p><p>— Tak. Zapytałem, licząc, że ci, którzy cię skrzywdzili, dostarczą mi potrzebnych informacji. — Gdyby na miejscu Snape’a znajdował się ktoś inny, tożsamość jego prześladowców mogłaby być dowodem na to, po której ze stron był w trakcie wojny. Jednak Harry wiedział, że gdy w grę wchodzi jego były nauczyciel, lepiej nie wysuwać pochopnych wniosków.</p><p>Snape w końcu podniósł kubek obiema rękami, napój zakołysał się, po czym odstawił go z powrotem na stół.</p><p>— Tak — powiedział w końcu. — Mogliby odpowiedzieć na kilka pytań.</p><p>Harry spojrzał na niego wściekły i osłupiały, zastanawiając się, jak można mieć taki tupet, jednocześnie nie będąc zdolnym, by sięgnąć po różdżkę. Snape, chociaż był blady, wytrzymał jego wzrok. </p><p>— Dlaczego tu jesteś?</p><p>— Bo chcę żyć — wyszeptał.</p><p>— A gdybym zdecydował się cię teraz zabić, jak zwykłego zdrajcę, którym przecież jesteś?</p><p>Snape nie miał sił nawet zadrwić. </p><p>— Wówczas po prostu po raz kolejny upewniłbym się, że to, czego pragnę, nie ma znaczenia.</p><p>Zamknął oczy i puścił kubek, a jego ręce opadły. </p><p>Harry wstał od stołu, emocje w końcu wzięły górę nad wyuczonym spokojem.</p><p>— Cholera, nie mogę uwierzyć, że po tym wszystkim zjawiłeś się akurat tutaj! Tu, właśnie <i>tu</i>. Wiemy do kogo się udałeś tuż przed ostatnim starciem, wiesz? Dumbledore powiedział członkom Zakonu, że poszedłeś do Voldemorta. </p><p>Snape nie poruszył się, a wściekłość Harry’ego rozgorzała w nim na dobre; odwrócił się od martwych, czarnych oczu, wyobrażając sobie, jak to może się skończyć. </p><p>— Sześć miesięcy. Pierdolone sześć miesięcy, w trakcie których ludzie odwalili całą robotę, zabijali, uzdrawiali, nosili żałobę po zmarłych i robili każdą inną cholerną rzeczy, a teraz, właśnie teraz, decydujesz się pojawić w moim cholernym domu, przypominając zbitego, zbłąkanego psa? Co…</p><p>Coś spadło na podłogę, zmuszając go do odwrócenia i wyciągnięcia różdżki.</p><p>Snape leżał skulony tuż obok przewróconego krzesła, a mokre włosy zakrywały mu twarz. Wyciągał jedną z rąk w stronę Harry’ego, ukazując świeże nacięcia na białej skórze jego śródręcza.</p><p>Harry spojrzał na drżący koniec swojej różdżki i przeklął.</p><p>
  <i>Tęsknisz za mordowaniem?</i>
</p><p>Przelewitował nieruchome ciało na górę, trzęsąc się ze złości, że mężczyzna miał czelność wymusić na nim jakąś pomoc. Był irytująco dumny z faktu, że Snape, ze wszystkich ludzi, ufał, że to właśnie on postąpi właściwie i nie zabije go, gdy tylko go zobaczy. W jego głowie znowu rozbrzmiało słowo <i>bohater</i> tak wiele razy wypowiadane przez Snape’a drwiącym głosem. </p><p>Zatrzymał się w małym, nieużywanym dotychczas pokoju gościnnym. (Często przechodziło mu przez myśl, że to właśnie w tym pokoju zginęła jego matka, więc nie lubił tu wchodzić.) Ciało Snape’a zawisło nad łóżkiem.</p><p>Przywołał zaklęciem cienką matę, która miała ochronić prześcieradło, kolejnym usunął podarte ubrania i zabłocone buty. Opuścił blade, długie ciało na posłanie i rzucił kilka czarów diagnostycznych.</p><p>Mężczyzna był prawie zagłodzony na śmierć, odwodniony, z niebezpiecznie niską temperaturą. Miał dwa złamane palce i dwa pęknięte żebra, oba po prawej stronie wraz z ogromnym otarciem sugerującym, że trafiono go bardzo potężną klątwą lub potrącono małym samochodem. Cała lista kolejnych nacięć i siniaków stanowiła dowód niemagicznych ran. </p><p>Harry rzucił czar rozgrzewający i stanął, gapiąc się na nagiego mężczyznę.</p><p>Jeżeli Snape kiedykolwiek miał jakąś zbędną tkankę tłuszczową, teraz znikła, zostawiając za sobą wyłącznie kości i cienką warstwę mięśni pod skórą, która sprawiała wrażenie, jakby pozbawiono ją całej krwi. Jego włosy były dłuższe i jeszcze bardziej przetłuszczone niż kiedykolwiek wcześniej - nie powinno go to dziwić, jeśli przez ostatnie miesiące wiódł życie zbiega. Na klatce piersiowej prawie nie miał włosów, za to jedno długie nacięcie, które już zaczęło się goić. Zasinienie kończyło się na biodrze. Prócz licznych cięć i strupów na łydkach i znacznie otartego lewego kolana, nie był ranny poniżej pasa.</p><p>Kręcąc głową na swoją nadmierną wstydliwość, zmusił się, by spojrzeć na dotychczas omijane miejsce na ciele Snape’a. Nawet teraz, niepobudzony, poniżej linii czarnych włosów, jego penis był zdumiewająco duży, zaróżowiony i zdrowy. Tylko on wydawał się żywy. Ludzki. Męski.</p><p>Harry odwrócił wzrok, zniesmaczony ciepłem łaskoczącym jego podbrzusze i czekał na kolejną informację, która miała powiedzieć mu więcej o magicznej kondycji mężczyzny. </p><p>Gdy już się dowiedział, pokręcił w niedowierzaniu głową, chcąc odsunąć od siebie narastającą w nim litość. Starając się odepchnąć od siebie wszelkie myśli, nastawił za pomocą magii połamane kości, zaszył najgorsze rany, usunął klątwy, po czym okrył Snape’a szczelnie Snape’a i zgasił światło.</p>
  </div>
  