
    <div id="chapters" role="article">
        <h3 class="landmark heading" id="work">Work Text:</h3>
          <div class="userstuff"><p>Albus a Severus 2</p><p>Škrab.</p><p>„Severusi, slyšíš to?“</p><p>„Ne.“</p><p>Škrab, škrab.</p><p>„Vážně to neslyšíš?“</p><p>„Ne!“</p><p>Škrab, škrab, škrab.</p><p>„Teď jsi to musel slyšet!“</p><p>„Nic neslyším, jenom tebe!“</p><p>Škrab, škrab, škrab, škrab.</p><p>„Vážně ne? Je to takový nepříjemný zvuk.“</p><p>„Asi už senilníš.“</p><p>„Ne, tím to nebude.“</p><p>Škrab, škrab, škrab, škrab, škrab.</p><p>„Je to čím dál tím hlasitější a delší. Musíš to slyšet.“</p><p>„Říkám Ti, že nic neslyším!“</p><p>Škrab, škrab, škrab, škrab, škrab, škrab. </p><p>„Možná to ze svého obrazu neslyšíš. Posuň se, přijdu k tobě a uvidíme, jestli to jde slyšet i odtamtud.“</p><p>Škrab, škrab, škrab, škrab, škrab, škrab, škrab.</p><p>Albus Brumbál, bývalý Bradavický ředitel, se chystal projít do vedlejšího obrazu obývaného Severusem Snapeem, jeho nástupcem ve funkci Bradavického ředitele, ale neprošel.</p><p>„Co to?!“ </p><p>„Problém, Albusi?“</p><p>„Nedokážu se dostat do tvého portrétu!“</p><p>„Jaká škoda.“</p><p>Škrab, škrab, škrab, škrab, škrab, škrab, škrab, škrab.</p><p>„Co jsi udělal?!“</p><p>„Nic.“</p><p>„Neříkej, že nic!“</p><p>„Možná něco.“</p><p>„Co?!“</p><p>„Jen…“ škrab, škrab, škrab…</p><p>Severus Snape, předčasně zesnulý Mistr lektvarů, právě dokončil seškrabávání malby na svém obrazu, jen aby unikl od dennodenních návštěv Albuse Brumbála.</p></div>
        <!-- end cache -->
    </div>
