
  <div class="userstuff module" role="article">
    <h3 class="landmark heading" id="work">Chapter Text</h3>
    <p>
  <a href="https://imgbb.com/" rel="nofollow"> <img src="https://image.ibb.co/i3U8az/dgt.png" alt="dgt" border="0" data-pagespeed-url-hash="6707923" onload="pagespeed.CriticalImages.checkImageForCriticality(this);" data-pagespeed-url-hash="6707923" onload="pagespeed.CriticalImages.checkImageForCriticality(this);"/> </a>
</p><p>
  <strong>Az első találkozás, 1992</strong>
</p><p>Hermione Granger 12 éves volt – majdnem 13 – azon a napon, amikor először találkozott Lucius Malfoy-jal, a Czikornyai és Patzában.</p><p>Már egy éve ismerte és a legkevésbé sem kedvelte a fiát, és szerény véleménye szerint, a fiú egyáltalán nem volt különleges. Persze, Draco Malfoy elég okos volt ahhoz, hogy majdnem csak olyan jó jegyei legyenek, mint Hermionénak, de a fiú zsarnok és hencegő volt; olyasvalaki, akiről a lány sejtette, hogy koránt sem lett volna ilyen nagyszájú, ha a buta és behemót testőrei, Crak és Monstro nem lettek volna a közelében.</p><p>Azért, amikor észrevette Malfoyt a könyvesboltban, ahogy áthajolt a korláton, és lenézett a pornépre odalent, Hermione grimaszolt és behúzta a nyakát, reménykedve abban, hogy talán észrevétlen tud maradni. A szülei ragaszkodtak ahhoz, hogy elkísérjék beszerezni a tanszereit, és a legutolsó dolog, amire vágyott az az volt, hogy az aktuális zsarnok megalázza őt előttük.</p><p>Végül a szerencse nem állt a lány pártjára; mivel közben Draco Malfoy átverekedte magát a tömegen, hogy találkozzon az íróval, Gilderoy Lockhart-tal, és kiszúrta Harryt, csak hogy beszólhasson neki. Ettől felforrt a vére. Harry nem érdemelte meg Malfoy gyűlöletét, semmi rosszat nem csinált.</p><p>Ami úgy tűnt, hogy veszekedésbe torkollhat Harry és Malfoy között, egy férfi félbeszakította, egy férfi aki nem lehetett más, csak Draco apja. Magas volt és hosszú, világos szőke haja volt, ami a válláig ért. A férfi erős kézzel átkarolta Draco vállát. Tekintete komótosan végigsiklott a kis csapatukon, és Hermione küzdött a megborzongással, ahogy a férfi hideg, szürke szemei végigmérték.</p><p>Tudta, hogy nem volt egy szép lány. Nem volt magas és szőke, mint Lavender. Ahogy olyan domborulatai sem voltak, mint Parvatinak. Tudta, hogy milyen, a legkevésbé sem kedves dolgokat suttogtak róla az iskolatársai. A varázslók és a boszorkányok semmivel sem voltak kreatívabbak inzultálás terén, mint az osztálytársai a mugli általános iskolában. A haja bozontos volt, egy masszív, barna, göndör kóc, amivel alig bírt, és az első fogai, nos, azok illetlenül nagyok voltak, annak ellenére, hogy a szülei fogorvosként praktizáltak. De akkor is, komoly odafigyeléssel öltözködött fel erre a látogatásra a varázsvilágba, és tudta, hogy nem volt semmi olyan a külsején, amit bárki kifogásolhatna. Úgy öltözött fel, mint egy rendes, fiatal boszorkány.</p><p>Felpillantott, és a tekintete találkozott az idősebbik Malfoy-éval, és Hermione, a legnagyobb megdöbbenésére, észrevette, hogy a férfi jóképű. Ez váratlan volt, ha az igazat megvalljuk, hiszen a lány szinte viszolygott a fiától, de Mr. Malfoy olyan, nos... Hermione tudatosította egy gyors levegővétellel, hogy a férfire még Gilderoy Lockhartnál is kellemesebb volt ránézni. Felfedezett pár nyomot Dracóból az apján, de míg Draco szinte már túl vékony volt, mint Ron és Harry, Mr. Malfoynak széles vállai voltak az elegáns és nyilvánvalóan drága talárja alatt. Míg Draconak markáns vonásai voltak, az idő meglágyította picit az apja külsejét egy olyan összképpé amitől, Hermione meggyőződése szerint, elaléltak a felnőtt boszorkányok.</p><p>Mégis hogy gondolhatta, hogy Lockhart, hamarosan Lockhart professzor, jóképű? Az a férfi csak egy trónkövetelő, egy szánalmas árnyék volt összehasonlítva a varázslóval, aki vele szemben állt. Habár nem csak a külseje fogta meg. Volt valami benne, ott volt valami, amit nem igazán tudott körülírni, akármilyen erősen próbálta. A férfinak volt megjelenése. Besuhant a könyvesboltba, és uralta az egész helyet. Ez erősen emlékeztette arra, ahogy Piton professzor szokta uralni a tantermet, de valahogy sokkal kifinomultabb volt, sokkal elegánsabb.</p><p>Fejedelmi. Igen, ez volt rá a helyes jelző. Lucius Malfoy fejedelmi volt, és Hermione azon kapta magát, hogy furcsa mód elkápráztatta a férfi.</p><p>Bódulatából a férfi beszélgetése rázta ki, amit Harryvel folytatott; drága, kedves és bátor Harry, aki nem volt hajlandó megilletődni Draco apjától. Nem akarta felhívni magára a figyelmet, ahogy Draconak sem akart lehetőséget adni arra, hogy valami gyűlölködőt szóljon neki oda, de képtelen volt csendben maradni, amikor Harry elég bátor volt ahhoz, hogy kimondja hangosan egy nyilvános helyen, hogy Voldemort megölte a szüleit.</p><p>Fogalma sem volt róla, hogy honnan vette a bátorságot, hogy kiálljon a férfi ellen, de mielőtt megállíthatta volna magát, felpillantott a jóképű, de félelmetes varázslóra, és határozottan megállapította: „Aki fél a névtől, az jobban fél magától a dologtól.”</p><p>A férfi ekkor a lányra összpontosította a figyelmét, és Hermionénak a tüdejében rekedt a levegő a gúnyos hangtól.</p><p>– És te biztosan... Miss Granger vagy. Igen, Draco mindent elmesélt rólad.</p><p>Hermione nagyot nyelt.</p><p>– És a szüleidről – folytatta a férfi.</p><p>A hangja halk, a beszédje pedig kimért volt. A félelem végigsiklott a lány gerincén, ahogy követte a férfi szűrős tekintetét oda, ahol a szülei álltak a kasszáknál és Percy Weasleyvel kokettáltak.</p><p>– Muglik, nem igaz? – mondta a férfi.</p><p>A mosolyra utaló apró jel a férfi arcán, mindössze csak megjátszás volt, Hermione tudta ezt, ösztönösen tudta, és egyszerre rémítette halálra és tette izgatottá. Összeszedte az összes griffendéles bátorságát, kihívóan felszegte az állát a férfire, és a tekintetük találkozott. Egy világos szemöldök épp csak felemelkedett, és ha Hermione nem figyelte volna ennyire, akkor nem vette volna ezt észre.</p><p>Ezután Lucius a Weasleyk-hez fordult, és a beszélgetés innentől hevesebbé vált, de Hermione alig hallott belőle valamit. Csak az járt a fejében, hogy visszafeleselt Lucius Malfoynak. Kiállt az igazáért a legfélelmetesebb, legfejedelmibb varázslóval szemben, akivel valaha találkozott.</p><p>Aznap éjjel, ahogy az ágyában feküdt, visszajátszotta az aznapi eseményeket a fejében, és rájött, hogy amivel Mr. Malfoy indított – „És te biztosan Miss Granger vagy, Draco mindent elmesélt rólad.” – annyit jelentett, hogy ismerte őt azelőtt, hogy ő bármit tudott volna róla. Kételkedett abban, hogy Draconak akár egy jó szava lett volna róla, de egy kicsit bízott abban, hogy Mr. Malfoy tudta, hogy lekörözte a fiát a Roxfortban, az első évükben.</p><p>Erősen dolgozott azért, hogy kitűnő osztályzatokat szerezzen elsőben, és büszke volt arra, amit elért, de a jegyei most új jelentőséget kaptak. A jegyei bizonyítékok voltak, hogy annak ellenére, hogy akármilyen aranyvérű, felsőbbrendű baromságot szajkózott a többi diák, helye volt Roxfortban, a varázsvilághoz tartozott.</p><p>És ezt Lucius Malfoy tudta.</p><p>Aznap éjjel, az ágyában, az igencsak mugli otthonában, az alvó, mugli szüleivel a lenti folyosón, Hermione megesküdött önmagának, hogy be fogja bizonyítani Lucius Malfoynak, hogy igenis ér valamit. A legjobb diák lesz, akit Roxfort látott az elmúlt évek során. Le fogja körözni Draco Malfoyt minden létező tantárgyból. Erős lesz, nagyhatalmú és briliáns boszorkány, és egy nap Lucius Malfoy csodálni fogja őt.</p><p>Évekkel később, vissza fog gondolni erre a napra, és majd nevetni akar azon, hogy milyen naiv volt, és sírni attól, hogy milyen könnyedén elveszítette a kontrollt az egész felett.</p><p> </p>
  </div>
  