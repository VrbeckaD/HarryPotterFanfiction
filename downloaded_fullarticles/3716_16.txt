
  <div class="userstuff module" role="article">
    <h3 class="landmark heading" id="work">Chapter Text</h3>
    <p>Piaceri profondi</p><p> </p><p>Severus abbassò il libro che teneva tra le mani e osservò Harry davanti a lui. Il ragazzino teneva la schiena dritta, le mani in tasca e lo fissava.</p><p>“Cosa c’è?” domandò Piton. Harry si passò la mano tra la zazzera nera e sorrise, mostrando i denti bianchi.</p><p>“Io non vorrei disturbarla, ma ho bisogno di parlarle” disse. Piton roteò gli occhi, mise il segnalibro e chiuse il libro, appoggiandoselo sulle gambe.</p><p>“Dev’essere qualcosa d’importante. Di solito stai sempre fuori a correre in giro quando torniamo a casa per l’estate” disse gelido. Harry si sedette sul pavimento di legno, sporcandosi i pantaloni di polvere.</p><p>“Io non l’ho mai ringraziata per avermi preso in casa quando ero un neonato. Visto che assomiglio sempre di più a mio padre e lei lo odiava …”. Iniziò. Severus si alzò in piedi dalla poltroncina rossa su cui era accomodato.</p><p>“Hai anche gli occhi di tua madre. Il problema non è il tuo aspetto, ma la tua indole ribelle” ribatté. Raggiunse la scrivania ed Harry lo seguì con lo sguardo.</p><p>“Eppure non mi ha mai buttato in strada” rispose il giovane. Severus girò il capo, facendo ondeggiare i lunghi capelli neri unti.</p><p>“Anche io ho fatto moltissimi errori. Non voglio scacciarti in strada, ma desidero che tu e i tuoi amichetti cominciate a essere meno impulsivi. Però non credo tu volessi parlarmi della tua avventatezza” ribatté. Harry arrossì ed incassò il capo tra le spalle, deglutendo a vuoto.</p><p>“Le devo dire qualcosa per cui sicuramente mi caccerà via…”. Iniziò Harry. Piton inarcò le sopracciglia.</p><p>“Sono innamorato” esalò Harry. Le sue iridi verde smeraldo divennero liquide.</p><p>“Provo un piacere profondo quando sto con questa persona”. Aggiunse Harry, chiudendo gli occhi. Piton si diresse nuovamente verso la poltrona.</p><p>“Non sono un puritano. Se vuoi vivere questi piaceri profondi, fai pure. So cosa vuol dire amare, almeno tu saprai cosa vuol dire goderne i frutti” disse, addolcendo il tono, sedendosi nuovamente in poltrona. Harry si alzò in piedi di scatto e una lacrima gli rigò il viso.</p><p>“Ho scoperto perché zio Vernon diceva che ero sbagliato. Aveva ragione a picchiarmi. E non per via della magia. Io sono diverso anche perché …”. Harry alzò la voce e spalancò gli occhi di scatto.</p><p>“A me piace Draco” spiegò. Severus si tolse un fazzoletto dalla tasca e glielo porse.</p><p>“Ottima scelta. E il mio figlioccio contraccambia?” domandò. Harry sbatté le palpebre e spalancò la bocca.</p><p>“Lei non è arrabbiato?” domandò e la voce gli tremò. Severus si alzò nuovamente e gli mise il fazzoletto in mano.</p><p>“Non sei sbagliato e pulisciti il viso. Sei anche meglio di quel maiale di tuo padre, almeno dici quello che senti” ribatté. Harry arrossì e si pulì la guancia umida, i suoi occhi erano arrossati.</p><p>“Draco mi ama, ma pensavo che i gay…”. Iniziò. Severus gli passò la mano tra i capelli neri, scompigliandoli.</p><p>“Non ti butterò fuori perché sei omosessuale. In fondo potevi innamorarti di Weasley, hai gusti migliori” ribatté. Harry sorrise e lo abbracciò. Severus roteò gli occhi e batté la lingua sul palato.</p><p>“Bah, ragazzino” brontolò.</p><p> </p>
  </div>
  