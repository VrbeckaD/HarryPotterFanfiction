
  <div class="userstuff module" role="article">
    <h3 class="landmark heading" id="work">Chapter Text</h3>
    <p>La scuola di Magia e Stregoneria Deathly Hallows è completamente diversa da quella di Hogwarts.</p><p>Hogwarts è imponente e cupa, un antico castello pieno di fantasmi e passaggi segreti. Ma Deathly Hallows, nonostante la sua vertiginosa fama, è stata fondata da poco meno di una decina di anni e si ispira a ben altri criteri architettonici.</p><p>Dal di fuori sembra un’ordinaria palazzina a pianta quadrata, situata a pochi chilometri di distanza dal villaggio di Godric’s Hollows. Ma all’interno – nei corridoi e nelle sale, che sembrano moltiplicarsi all’infinito, in una specie di vertiginoso gioco di scatole cinesi; in ogni dettaglio del sontuoso arredamento – è il tripudio del più moderno Stile Liberty. Niente polverosi arazzi, ma ampie vetrate a piombo. Niente quadri tarlati, ma bassorilievi e affreschi dalle tinte pastello. Corrimano, grate e finestre che sembrano costituite da viluppi dorati di fiori, liane e tralci. Ninfe, sirene e fenici – in bronzo, legno e marmo – che si annidano in ogni nicchia e ogni angolo. E scalinate che si avvitano delicatamente a mezz'aria, quasi prive di peso, collegando un piano all'altro.</p><p>L’aula di Trasfigurazioni, in cui Newt si trova al momento, sembra essere stata progettata con l’esatto intento di celebrare la materia stessa che vi viene insegnata - proprio come tutte le altre aule, d'altro canto (e conoscendo due i fondatori della scuola, è molto probabile che sia così). Finestre dalle forme eccentriche si alternano a bianchi pilastri ornamentali, sui cui capitelli sculture di animali in miniatura crescono, rimpiccioliscono e mutano senza sosta. Mentre il soffitto sembra essere ricoperto da enormi squame cangianti, che di tanto in tanto si trasformano in fitti stormi di farfalle dalle ali frementi.</p><p>Al momento però, la mente del ragazzo è ben lontana dalle meraviglie dell’aula. Newt è tormentato da un’idea.</p><p>Ha notato una cosa. O, beh, almeno lo crede. Pensa di essere ancora un po’ confuso in merito.</p><p>Ci sono un sacco di cose in cui non è particolarmente bravo. A fare amicizia con gli altri studenti, per esempio. Oppure, nello studio. E nemmeno nello sport; preferisce stare sulle tribune (o anche meglio, sotto o molto, <em>molto</em> lontano da esse, quando ci riesce) invece che in campo a giocare a Quidditch. Ma a casa era bravissimo a fare amicizia con i grifoni. E dopo settimane di paziente osservazione, è riuscito a identificare un albero vicino al fiume, in cui vive un’intera famiglia di asticelli e a capire come comunicare con loro. E nei suoi libri c’è scritto che questa non è una cosa né comune, né facile.</p><p>Quindi crede di essere <em>bravo</em> nel notare i piccoli segnali e nell’interpretarli. Tuttavia…</p><p>Tuttavia la cosa che ha notato è… un po’… particolare.</p><p><em>Molto</em> in realtà. E comincia a temere di essersi sbagliato.</p><p>Chino sul il suo banco, con i capelli che gli ricadono sul viso, osserva il Vicepreside Dumbledore, l’insegnante di Trasfigurazioni, spiegare alla classe i rudimenti di come si trasformano gli oggetti in animali di grossa taglia.</p><p>A Newt… <em>piace</em> Dumbledore. Non soltanto perché è probabilmente uno dei più grandi maghi esistenti, perché ha trovato i Doni della Morte quando era ancora molto giovane, e ha fondato la propria scuola di magia e stregoneria. Una scuola che lo ha accolto a braccia aperte dopo… <em>l’incidente</em>.</p><p>Ma anche perché è un insegnante molto bravo e molto… paziente. Perché lui non ride di Newt, non gli fa pressioni e non cerca di metterlo in ridicolo, dicendogli che è lento e ottuso. Perché è spiritoso, ma senza mai diventare cattivo o arrogante.</p><p>E perché lo <em>incoraggia</em>. A volte anche… anche stringendogli un braccio o accarezzandogli una spalla.</p><p>A quel pensiero, gli angoli della sua bocca guizzano impercettibilmente verso l’alto.</p><p>Suo padre non è mai stato tanto paziente con lui, né lo ha mai incoraggiato con… delle <em>carezze</em>.</p><p>Newt emette un piccolo rantolo; abbassa la testa un altro po’ e appoggia il mento sul dorso della mano, quasi cercando di scomparire tra i compagni. Ma continua a tenere gli occhi fissi sul professore.</p><p>Albus Dumbledore gli piace anche perché è… è <em>bello</em>, certo. Bello e consapevole di esserlo, ma senza essere… pretenzioso. Indossa sempre un tre pezzi babbano che valorizza la sua figura – Newt strizza le palpebre e, per un rapidissimo istante, osa percorrere la curva perfetta del fondoschiena dell’uomo con gli occhi. Poi distoglie precipitosamente lo sguardo, arrossisce e se possibile si abbassa ancora di più sul banco – ma non ha mai un aspetto troppo formale, né pomposo.</p><p>Nel mondo magico, il suo professore è praticamente una leggenda. Eppure è così… <em>disponibile</em>. Se Newt avesse qualche problema in particolare, crede… sente che potrebbe andare a parlarne con lui (<em>non che avrebbe mai il coraggio di farlo, per tutti i troll!</em>).</p><p>Ma la cosa che forse gli piace più di tutte, è che Dumbledore lo prende sul serio. L’uomo lo <em>vede</em>. Per quello che è davvero. In quanto <em>Newt Scamander</em>. Con tutte le sue capacità reali. Non come per quello che potrebbe diventare e che non è. E che probabilmente non diventerà mai.</p><p>Sotto ogni punto di vista, il Vicepreside della sua scuola è un mago stupefacente.</p><p>Quindi, per… per quale motivo Albus Dumbledore dovrebbe mai guardare proprio lui… in un certo…<em> modo</em>?</p><p>Newt avverte una sorta di piccolo vuoto allo stomaco e allunga la mano libera per richiudere le dita attorno alla bacchetta abbandonata sul banco.</p><p>Lo ha notato qualche giorno prima, durante un’esercitazione di trasfigurazione particolarmente complessa. Il topo che gli era stato assegnato non aveva alcuna intenzione di collaborare né di evanescere, e aveva tentato la fuga sgusciandogli tra le mani e infilandoglisi su per una manica.</p><p>Nello sforzo di recuperare il suo riluttante partner di esercitazione e calmarlo, Newt si era distrattamente infilato la punta della bacchetta tra le labbra. Dopo qualche minuto di animate trattative, aveva rialzato la testa e notato che il professor Dumbledore guardava dritto verso di lui, gli occhi puntati sulla bacchetta… anzi, sulle sue labbra.</p><p>E l’espressione di quegli scintillanti iridi azzurri… quell’espressione gli aveva fatto scivolare brividi caldi lungo le cosce.</p><p>Erano rimasti a fissarsi per qualche secondo finché, Dumbledore non si era riscosso, spezzando quel momento. Aveva sbattuto le palpebre e gli aveva rivolto il solito sorriso bonario. Poi gli aveva consigliato di togliere la bacchetta dalla bocca, a meno che non volesse ritrovarsi con delle fastidiose scintille su per il naso.</p><p>Di nuovo paterno. Di nuovo… innocuo.</p><p>Ma lo sguardo di pochi istanti prima era stato tutto fuorché <em>innocuo</em>.</p><p>Newt non è riuscito a smettere di pensarci. Quello sguardo lo ha perseguitato di giorno e di notte. Perfino nei sogni. (<em>Oh, quei sogni…</em>)</p><p>Non riesce a trattenere un piccolo ansito.</p><p>Può essersi trattato solo di un abbaglio?</p><p>Nei giorni seguenti, ogni volta che ne ha avuto l’occasione, ha osservato Dumbledore da lontano e di nascosto: in sala comune, durante i pasti, in biblioteca e nei corridoi della scuola. E pensa di avergli visto in viso un’espressione simile solo in presenza di un’altra persona.</p><p>Gellert Grindelwald, l’altro fondatore e preside della scuola, insegnante di Difesa Contro le Arti Oscure, nonché … marito di Dumbledore.</p><p>Newt si strofina nervosamente il mento sul dorso della mano. Se non si è sbagliato, se non ha preso un grossissimo granchio… allora questo vorrebbe dire che… <em>cosa</em> dovrebbe dire?</p><p>Sente il proprio battito cardiaco aumentare. Oh, spera che il professore non chieda alla classe di provare a trasformare la boccetta d’inchiostro in un Ungaro Spinato, perché non ha sentito una sola parola della spiegazione.</p><p>Continua a pensare che dovrebbe… fare una prova. Adesso che Dumbledore è nella stessa stanza con lui. Adesso che può attirare la sua attenzione e studiare la sua reazione.</p><p>Per essere sicuro di non essersi sbagliato. Per non inseguire delle fantasticherie che…</p><p>Comprime le labbra.</p><p>Ha <em>bisogno</em> di sapere.</p><p>E… non si tratta nemmeno soltanto di quello. Vuole… gli <em>piacerebbe</em> tanto rivedere quello sguardo. Su di sé. Vorrebbe che il professore lo guardasse di nuovo a quel modo. Ma non sa se ha il coraggio di… non crede di avere assolutamente il fegato di…</p><p>“Newt e Agnessa, la mia spiegazione non sta facendo addormentare, vero?” domanda all’improvviso il mago in tono bonario, facendolo sussultare. Alcuni studenti ridacchiano, altri sono semplicemente troppo impegnati a cercare di seguire la lezione per preoccuparsi dei blandi richiami dell’insegnante. “Mi farebbe davvero molto piacere riuscire a vedervi in faccia. Potete per favore alzare la testa dal banco?”</p><p>Dumbledore spedisce prima un sorriso ad Agnessa, poi si rivolge verso di lui.</p><p>È la sua occasione, adesso o mai più.</p><p>Newt schiaccia il palmo sul banco e inizia lentamente a raddrizzare la schiena. Mentre lo fa, apre la bocca e si spinge la bacchetta tra le labbra.</p><p><em>Oh</em>.</p><p><em>Quella</em>. Quell’espressione.</p><p>È un cambiamento impercettibile che dura solo qualche attimo. Il sorriso del mago si irrigidisce e il suo sguardo si fa più intenso. Per un lungo istante, la sua attenzione sembra venire calamitata dalle labbra di Newt, strette attorno alla bacchetta. Poi solleva lo sguardo e lo fissa negli occhi. È quasi come se si stesse facendo una domanda – Newt, almeno, ha quella impressione – e come se stesse facendo una domanda a <em>lui</em>.</p><p>… Che genere di domanda? Newt non è del tutto certo di comprenderne tutte le implicazioni e i risvolti. Ma d’istinto, sa solo che vorrebbe rispondere <em>sì</em>.</p><p>Albus lo fissa ancora per qualche secondo e poi torna a fargli scorrere lo sguardo sulla bocca.</p><p>Senza sapere bene quello che fa, Newt spinge di un altro millimetro la bacchetta tra labbra, sentendo il legno sfiorargli delicatamente incisivi...</p><p>Un attimo dopo, una scarica di scintille rosse e oro gli esplode su per il naso, schizzandogli fuori dalle narici e mozzandogli il respiro.</p><p>“Per la barba di Merlino!” Esclama improvvisamente Dumbledore, raggiungendolo a grandi passi, tra le risate e le esclamazioni degli altri studenti. C’è spazio solo per la preoccupazione sul suo bel viso adesso. “Newt, tutto bene? Vieni, ti porto in infermeria…”</p><p><em>Che disastro. </em>Newt scuote ripetutamente il capo, premendosi una mano sul viso in fiamme. Deve convincere il professore che sta bene e che può andare in infermeria da solo. <em>Oh</em>. <em>Che. Disastro</em>. Dopo la figura che ha appena fatto, non riuscirebbe a sopportare di stare nella stessa stanza con Dumbledore un minuto di più…</p>
  </div>
  