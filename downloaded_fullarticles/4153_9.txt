
  <div class="userstuff module" role="article">
    <h3 class="landmark heading" id="work">Chapter Text</h3>
    <p>
  <span>Isä kutsui Teddy Lupinin meille kesäksi kuulemma siksi, ettei Teddyllä ollut muutakaan paikkaa. Teddyn kämpässä jästi-Lontoossa oli meneillään jotain kamalaa jota jästit kutsuvat putkiremontiksi, ja sen takia Teddyn piti viettää kesä jossain muualla. Isä kertoi tämän minulle yhtenä aamuna kesäkuun alussa, kun olin ensimmäistä tai toista päivää kotona. Minulla oli varmaan paahtoleipää suussa koska en tainnut sanoa mitään. Enkä minä mitenkään voinut tietää, että siinä kävisi näin. Nyt minä olen kuitenkin istunut jo ainakin viisitoista minuuttia eteisen kaapissa kuuntelemassa, miten äiti puhuu Teddylle tytöistä ja Teddy puhuu äidille säästä.</span>
  <span></span><br/>

  <span></span><br/>

  <span>Mutta ei mennä siihen ihan vielä.</span>
  <span></span><br/>

  <span></span><br/>

  <span></span><br/>

  <span>**</span>
  <span></span><br/>

  <span></span><br/>

  <span></span><br/>

  <span>”Tehän olette ystäviä”, isä sanoi ja rypisti sitten otsaansa niin kuin olisi koettanut muistella, olimmeko me, ”sinä ja Teddy. Te olette tunteneet koko ikänne.”</span>
  <span></span><br/>

  <span></span><br/>

  <span>Minä söin vähän lisää paahtoleipää. Suoraan sanottuna siitä oli pitkä aika, kun olin viimeksi nähnyt Teddyn. Olin varmaan ollut neljätoista tai jotain, siis hädin tuskin olemassa. Mutta sitä oli turha sanoa isälle, koska muuten isä sanoisi jotain sellaista kuin että </span>
  <em>
    <span>sitten kun olet minun ikäiseni.</span>
  </em>
  <span></span><br/>

  <span></span><br/>

  <span>”Totta kai”, minä sanoin, koska isä näytti edelleen odottavan jotain.</span>
  <span></span><br/>

  <span></span><br/>

  <span>”James”, isä sanoi ja levitti paahtoleivän päälle marmeladia, ”onko sinulla jotain erityisiä suunnitelmia tälle kesälle?”</span>
  <span></span><br/>

  <span></span><br/>

  <span>Minä tuijotin isää paahtoleivän yli. ”Suunnitelmia?”</span>
  <span></span><br/>

  <span></span><br/>

  <span>”Niin”, isä sanoi, ”silloin kun minä olin sinun ikäisesi –”, mutta sitten isä laski paahtoleipänsä äkkiä takaisin lautaselle ja hieroi nenäänsä. Isälle käy aika usein noin. Kun isä oli minun ikäiseni, asiat olivat ylipäänsä melko ikävästi koko velho-Englannissa ja isän piti pelastaa lähestulkoon koko maailma. Sitä on kyllä tosi vaikea kuvitella koska isä on nykyään niin saamaton. Nyt isä tuijotti paahtoleipäänsä vähän aikaa ja työnsi sitten silmälaseja paremmin nenälle. ”Tämähän on sinun viimeinen kesälomasi ennen kuin koulu loppuu.”</span>
  <span></span><br/>

  <span></span><br/>

  <span>”Niin on”, minä sanoin. Kyllähän minä sen tiesin. Vielä yksi vuosi ja sitten minä olisin aikuinen. Mutta rehellisesti sanottuna en ollut suunnitellut tälle kesälle juuri muuta kuin että lukisin kirjoja jotka olin piilottanut reppuun kun olin käynyt koulun kirjastossa viimeisen kerran ennen kesää, ja juoksisin paljon ja lentäisin paljon ja iltapäivisin menisin joen rannalle siihen yhteen paikkaan jota kukaan muu ei ole tietääkseni löytänyt, ja makaisin siellä hattu tyylikkäästi naamalla ja hankkisin sellaisen rusketuksen kuin tyypeillä elokuvissa on. Mutta sitten jo ensimmäisenä iltapäivänä poltin kaiken lantiosta ylöspäin kun nukahdin ihan vain viideksi minuutiksi, ja äiti suuttui niin pahasti että on sen jälkeen tehnyt minuun joka aamu niin vahvan aurinkovoideloitsun etten ole vieläkään ruskettunut yhtään vaikka on jo heinäkuu. Mutta vielä tuota ei tietenkään ole tapahtunut, koska tässä kohti on vasta kesäkuun alku enkä minä tiedä yhtään mitään.</span>
  <span></span><br/>

  <span></span><br/>

  <span>”Ajattelin vain”, isä sanoi, ”että Teddy voi olla vähän yksinäinen täällä. Ehkä hänellä on Lontoossa kavereita ja sellaista. Niin että olisi ihan mukavaa jos pitäisit hänelle seuraa.”</span>
  <span></span><br/>

  <span></span><br/>

  <span>Sillä tavalla isä oikeastaan työnsi minut ja Teddyn yhteen. Tai ehkä se olisi tapahtunut joka tapauksessa. Tai mistä hitosta minä sitä enää tiedän.</span>
  <span></span><br/>

  <span></span><br/>

  <span>Sinä iltana minä kävin juoksemassa enkä ajatellut Teddyä melkein ollenkaan. Tai ehkä ihan vähän mietin, että milloin me olimme viimeksi nähneet toisemme. Siitä oli tosiaan kaksi vuotta tai enemmän. Silloinkin oli ollut kesä. Teddy oli ollut meillä käymässä Victoiren kanssa ja Victoire oli pörröttänyt Teddyn tukkaa ihan jatkuvasti. Isä oli kysellyt, mitä Teddy aikoi tehdä nyt kun se työharjoittelu ministeriössä oli päättymässä, Teddyhän oli silloin jo ollut pari vuotta poissa koulusta, ja Teddy oli sanonut että haluaisi ehkä opiskella jästien yliopistossa jos se vain jotenkin onnistuisi. Ehkä kirjallisuutta. Tai sosiologiaa. Isä oli tuijottanut äitiä vähän hätääntyneenä ja minä olin lakannut kuuntelemasta.</span>
  <span></span><br/>

  <span></span><br/>

  <span></span><br/>

  <span>**</span>
  <span></span><br/>

  <span></span><br/>

  <span></span><br/>

  <span>On kyllä hassua että sitä ei välttämättä edes tiedä olevansa kaapissa, ennen kuin sitten äkkiä on siellä. Ja voin vakuuttaa etten ole mitenkään tietoisesti tiennyt huijaavani itseäni.</span>
  <span></span><br/>

  <span></span><br/>

  <span>Tai kyllähän minä tiedän miten jouduin tänne: kiipesin ihan itse. Tänä aamuna kävin ensin juoksemassa ja sitten vielä uudestaan juoksemassa, koska ensimmäinen kerta ei selvittänyt mitään. Juoksin mäkiä ylös ja alas ja yritin lakata ajattelemasta Teddyä, mutta siinä kävi niin että ajattelin Teddyä vain entistä kovemmin. Ja kun tulin kotiin, kello oli jo melkein puoli yksitoista, mikä tarkoitti että Teddykin saattaisi olla jo hereillä. Pysähdyin eteiseen, avasin kengännauhat, potkin kengät naulakon alle ja ajattelin että voisin mennä suihkuun, paitsi että se on vähän vaarallista nykyään, koska kylpyhuoneessa ei ole lukkoa ja Teddyn huone on heti sen toisella puolella. Ehkä sen takia jahkailin eteisessä pari sekuntia liikaa, ja sitten kuulin miten äiti ja Teddy tulivat puutarhasta suoraan olohuoneeseen ja istuutuivat sohvalle.</span>
  <span></span><br/>

  <span></span><br/>

  <span>Minkä takia en sitten vain kävellyt olohuoneen ohi, toivottanut heille hyvää huomenta ja paennut yläkerran rappusiin? Erinomainen kysymys. En tiedä vastausta. Tai tarkemmin sanottuna en mieluiten miettisi sitä ihan vielä. Ehkä se johtui siitä että juoksin juuri ainakin kymmenen kilometriä ja olen nyt melko hikinen, t-paita liimautuu selkään, naama on punainen ja säärikarvat rullalla. Teddy ei ikinä, ikinä näyttäisi tältä kuin minä nyt. Tai ehkä se liittyy siihen mitä olen miettinyt siitä asti, kun kävimme uimassa silloin yhtenä iltana kesäkuun alussa ja Teddy käveli veteen hitaasti ja puristi käsivarsia ympärilleen ja näytti siltä että odotti että joku puraisisi jalasta. Tai ehkä se johtui siitä mitä eilen tapahtui. Joka tapauksessa minä kiipesin kaappiin jotten joutuisi näkemään Teddyä ihan vielä, ja täällä minä vieläkin olen.</span>
  <span></span><br/>

  <span></span><br/>

  <span></span><br/>

  <span>**</span>
  <span></span><br/>

  <span></span><br/>

  <span></span><br/>

  <span>Teddy tuli meille yhtenä aamuna kesken aamupalan. Se oli sellainen harmaa aamu niin kuin ne yleensä ovat. Minulla oli paahtoleipä kesken, Albus ja Lily tappelivat jostain ja isä nousi yhtäkkiä seisomaan hirveän ilahtuneen näköisenä.</span>
  <span></span><br/>

  <span></span><br/>

  <span>”Onko lehdessä jotain?” äiti sanoi.</span>
  <span></span><br/>

  <span></span><br/>

  <span>”Teddy on pihalla”, isä sanoi ja työnsi jo tuolia kauemmas. ”Mennään ottamaan hänet vastaan.”</span>
  <span></span><br/>

  <span></span><br/>

  <span>Me kaikki lainehdimme pihalle isän perässä. Tai en ole ihan varma, olivatko Albus ja Lily mukana. Rehellisesti sanottuna olen vähän niin kuin kadottanut heidät näistä muistoista. Kadottaisin äidin ja isänkin jos vain voisin, ja sitten minä ja Teddy olisimme täällä kahdestaan koko kesän, ja minä olisin aikuinen ja tietäisin mitä haluan ja miten sen voi sanoa ääneen enkä missään tapauksessa olisi kiivennyt kaappiin.</span>
  <span></span><br/>

  <span></span><br/>

  <span>”Hei”, Teddy sanoi ja roikotti reppua toisessa kädessä. Teddyn tukka oli tällä kertaa vaaleansininen ja hiukan kihara. Vihreäraitainen t-paita näytti vähän lyhyeltä niin kuin Teddy olisi kasvanut siitä jo yli, paitsi että eivät aikuiset kasvaneet t-paidoistaan yli. Teddy oli edelleen melkein päätä pidempi kuin minä vaikka olin ajatellut että olin kasvanut viime talvena vähän. Ja Teddy katsoi suoraan minuun tai niin minä sen ainakin jälkikäteen muistan. Hän katsoi suoraan minuun silloinkin kun isä käveli hänen luokseen, taputti häntä olkapäälle eleellä jonka oli varmaan tarkoitus olla nuorekas, ja otti hänen reppunsa omalle olkapäälleen.</span>
  <span></span><br/>

  <span></span><br/>

  <span>”Tervetuloa”, isä sanoi ja kuulosti hirveän onnelliselta. Me muut vain tuijotimme. ”On niin mukavaa että tulit, vaikka tietenkin olen pahoillani putkiremontista.”</span>
  <span></span><br/>

  <span></span><br/>

  <span>”Ei se mitään”, Teddy sanoi.</span>
  <span></span><br/>

  <span></span><br/>

  <span>”Olimme juuri syömässä aamupalaa”, isä sanoi ja raahasi Teddyn sisälle.</span>
  <span></span><br/>

  <span></span><br/>

  <span>Vähän myöhemmin isä käski minun näyttää Teddylle koko talon. Minä sanoin että Teddy oli käynyt täällä vähän väliä siitä saakka kun oli syntynyt ja isä näytti vähän kiusaantuneelta mutta sanoi sitten, että olihan täällä vaihdettu sisustusta. Minä sanoin että isä oli vain vaihtanut nojatuolin paikkaa viime jouluna. Teddy työnsi käsiä taskuihin ja sanoi että muisti kyllä missä mikäkin oli, mutta jos joku kertoisi missä huoneessa hänen oli tarkoitus nukkua, hän veisi reppunsa sinne. Isä näytti helpottuneelta ja käski minun esitellä vierashuoneen Teddylle, ja minä tottelin lähinnä päästäkseni isästä eroon. Siinä ei missään tapauksessa ollut kyse siitä, että olisin tajunnut että me olisimme vähän aikaa kahdestaan, minä ja Teddy, Teddyn huoneessa jonka ovi olisi kiinni ja ilma tuoksuisi Teddyn hiuksilta ja lattia narisisi paljaiden jalkojen alla. Luulisin. Mutta en voi tietenkään enää olla mitenkään varma.</span>
  <span></span><br/>

  <span></span><br/>

  <span>Kun me sitten olimme Teddyn huoneessa ja minä olin vetänyt oven kiinni, Teddy käveli suoraan sängyn luo ja pudotti repun sille. Sänky notkahti niin kuin reppu olisi ollut paljon painavampi kuin miltä näytti. Ehkä Teddy oli loihtinut sen kevyemmäksi. Minä melkein kysyin että miltä tuntui olla aikuinen joka sai käyttää taikuutta milloin vain halusi, mutta sitten onneksi nielaisin sen viime hetkellä, koska olisihan se kuulostanut tosi lapselliselta. Minun pitäisi muistaa että Teddy oli kuusi vuotta vanhempi kuin minä. Sitten minä tajusin että me olimme olleet siellä huoneessa jo monta sekuntia eikä kumpikaan ollut sanonut mitään. Teddyn olisi kuulunut varmaan puhua ensimmäisenä, koska Teddy oli aikuinen. Tai ehkä Teddy odotti että minä sanoisin jotain. Minä avasin suuni ja käännyin kohti Teddyä, ja juuri silloin Teddy avasi suunsa ja kääntyi kohti minua, ja sitten me molemmat suljimme suumme ja otimme askeleet poispäin, ja lattia narisi ja Teddy työnsi käsiä taskuihin niin että vatsa vilahti t-paidan alta. En tiedä miksi huomasin sen.</span>
  <span></span><br/>

  <span></span><br/>

  <span>”Oletteko te vielä yhdessä?” minä kysyin varmaan siksi etten olisi tuijottanut Teddyn vatsaa ja siksi että jotain piti sanoa enkä keksinyt mitään muutakaan. Se vain lipsahti. Mutta viimeksi kun Teddy oli ollut täällä, hänellä oli ollut Victoire mukana. Ehkä minä kuvittelin että se oli ihan tavallinen kysymys, sellainen mitä aikuiset kysyivät toisiltaan kun eivät olleet nähneet vähän aikaan. Teddy kuitenkin jotenkin säpsähti ja työnsi sormet vaaleansinisten hiusten väliin.</span>
  <span></span><br/>

  <span></span><br/>

  <span>”Mitä?”</span>
  <span></span><br/>

  <span></span><br/>

  <span>”Sinä ja Victoire”, minä sanoin ja nielaisin. ”Koska viimeksi te olitte –”</span>
  <span></span><br/>

  <span></span><br/>

  <span>Teddy rypisti otsaansa. ”Siitähän on jo pari vuotta.”</span>
  <span></span><br/>

  <span></span><br/>

  <span>”Niin tietenkin”, minä sanoin ja otin askeleen taaksepäin niin että kolautin samalla olkapääni oveen. Teddy kumartui penkomaan jotain repustaan ja se vihreäraitainen t-paita nousi Teddyn selkää pitkin ylemmäs. Minun ei varmaan olisi kuulunut huomata sitäkään. ”Sori.”</span>
  <span></span><br/>

  <span></span><br/>

  <span>”Ei se mitään”, Teddy sanoi. ”Emme me ole enää yhdessä.”</span>
  <span></span><br/>

  <span></span><br/>

  <span>”Selvä”, minä sanoin, ”tai siis tietenkään sillä ei ole väliä. Minä vain… minä taidan tästä mennä. Minulla on kirja kesken.”</span>
  <span></span><br/>

  <span></span><br/>

  <span>”Kirja?”</span>
  <span></span><br/>

  <span></span><br/>

  <span>”Niin”, minä sanoin. ”Minä olen ruvennut lukemaan, tuota, dekkareita.”</span>
  <span></span><br/>

  <span></span><br/>

  <span>Teddy nyökkäsi minulle ja katsoi kun minä lähdin, ja minä vedin oven kiinni ja peruutin sitten omaan huoneeseeni. Olisin oikeastaan halunnut käydä vessassa, mutta kylpyhuone oli minun ja Teddyn huoneiden välissä enkä voinut ottaa sitä riskiä, että Teddy sattuisi tulemaan sinne juuri silloin. Istuin vähän aikaa sängyllä kirja sylissä, ja sitten isä tuli koputtamaan oveen ja kysyi hyvin huolestuneen kuuloisena, minne minä olin jättänyt Teddyn.</span>
  <span></span><br/>

  <span></span><br/>

  <span></span><br/>

  <span>**</span>
  <span></span><br/>

  <span></span><br/>

  <span></span><br/>

  <span>Totuus oli että eivät ne olleet dekkareita. Tai olivat ne tavallaan. Kirjastossa oli pari vuotta sitten yksi harjoittelija, sellainen ehkä kaksikymmentäviisivuotias nainen, joka oli opiskellut kirjastotaikuutta Ranskassa ja jonka mielestä kaunokirjallisuusosasto oli aivan puutteellinen, ja sen takia sinne hankittiin kaikenlaista uutta. Minä kuulin ensimmäisen kerran yksien huispaustreenien jälkeen, miten jätkät nauroivat niille romaaneille. Kuulemma jonkun Amelia Amagaldian romaaneja oli kokonainen hylly ja ne kaikki olivat sellaisia, missä miehet vain pussailivat keskenään eivätkä tehneet juuri muuta. Mutta se ei ollut totta, koska minä kävin kirjastossa vielä samana iltana ja luin </span>
  <em>
    <span>Karmivia kalvosinnappeja Suuren taikahistorian </span>
  </em>
  <span>väliin piilotettuna ainakin kaksi tuntia. Kyllä niissä tehtiin kaikenlaista muutakin. Ja ne olivat jännittäviä. Ja välillä miehet pussailivat keskenään.</span>
  <span></span><br/>

  <span></span><br/>

  <span>Teddy löysi yhden sellaisen minun repustani. Silloin oli jo melkein kesäkuun puoliväli ja hän oli ollut meillä ainakin viikon. Me olimme menneet uimaan ja minä olin vähän hajamielinen, koska Teddy seisoi rannalla pelkissä uimahousuissa ja piteli käsiä lanteilla ja tuijotti vettä hirveän synkän näköisenä. Teddyn mielestä se oli liian kylmää. Minä yritin olla katselematta, ja sillä tavalla minä tulin sanoneeksi että Teddy voisi ottaa pyyhkeen minun repustani. Hän penkoi vähän ja nosti sitten romaanin esiin ja tuijotti sitä otsa rypyssä. Minä melkein sanoin ettei se ole minun, mutta onneksi purin itseäni huuleen ajoissa. Puraisin kyllä vähän liian lujaa niin että huulesta alkoi vuotaa verta. Nuolin verta pois sitä mukaa kun sitä tihkui, ja Teddy luki kirjan takakannen, kääntyi sitten kohti minua ja katsoi suoraan silmiin. Minä mietin että ehkä Teddy ei tajunnut millainen kirja se oli, mutta toisaalta sen kannessa Thomas Robinson ja William Wilson suutelivat soutuveneessä.</span>
  <span></span><br/>

  <span></span><br/>

  <span>”Onko tämä hyvä?” Teddy kysyi ja nyökkäsi kohti kirjaa.</span>
  <span></span><br/>

  <span></span><br/>

  <span>”On”, minä sanoin ja nielaisin. Ehkä olisi pitänyt sanoa että ei se ollut. Mutta miksi hitossa minä olisin lukenut sitä, jos se ei olisi ollut hyvä.</span>
  <span></span><br/>

  <span></span><br/>

  <span>”Selvä”, Teddy sanoi ja laittoi kirjan takaisin reppuun emmekä me jutelleet siitä sen enempää.</span>
  <span></span><br/>

  <span></span><br/>

  <span>Me kävimme melkein joka päivä uimassa, minä ja Teddy. Minä heräsin yleensä jo ennen yhdeksää ja kävin juoksemassa, ja Teddy nukkui ainakin kymmeneen ja joskus yhteentoista saakka. En oikein tiedä miksi juoksin niin paljon. Aluksi koetin varmaan lähinnä väistellä isää, joka halusi aina aamuisin jutella siitä, mitä minulle kuului ja oliko jotain aikuistumiseen liittyviä asioita mihin olisin halunnut tukea tai jotain muuta, ihan mitä tahansa muuta mistä haluaisin jutella, ja muistinko varmasti että isäkin oli joskus ollut nuori ja kokenut kaikenlaista hämmentävää. Tietenkin yhdeksänkymmentäluvulla oli ollut ihan erilaista mutta jotkin asiat pysyivät aina samoina. Sitten kun Teddy oli ollut meillä muutaman päivän, minä huomasin että jotenkin oudosti jännitin aina sitä, miten Teddy kömpi huoneestaan kymmenen jälkeen ja tuli alakertaan tukka ihan sekaisin. Kerran istuin sohvalla lukemassa ja Teddy istuutui sohvan toiseen reunaan ja jätti jalkansa lattialle niin että meidän nilkkamme osuivat toisiinsa, ja sitten hän pysyi siinä varmaan viisi minuuttia eikä liikahtanutkaan, ja minä kääntelin sivuja vaikka en pystynyt lukemaan sanaakaan. Juostessa ajatukset harhailivat mukavasti niin että jos ne harhailivat aina takaisin Teddyn nilkkoihin, se ei tuntunut kovin vakavalta.</span>
  <span></span><br/>

  <span></span><br/>

  <span>Mutta ennen lounasta me kävimme uimassa. Kerran isä sanoi lähtevänsä mukaan ja äiti huokaisi niin äänekkäästi ettei isä enää ehdottanut sitä uudestaan. Minä ja Teddy menimme aina kahdestaan. Emme puhuneet kovin paljoa, koska minä yleensä koetin olla katsomatta Teddyä ainakaan liian pitkään ja sitä paitsi en halunnut sanoa mitään tyhmää, ja Teddy taisi olla muuten vain vähän hiljainen. Mutta se oli hyvää hiljaisuutta. Olen aika varma että se oli hyvää hiljaisuutta. Teddy sanoi aina että vesi oli liian kylmää, ja siinä vaiheessa minä yleensä olin jo siellä kaulaani myöten ihan siltä varalta, että kuitenkin katselisin Teddyä vähän liikaa ja ajattelisin Amelia Amagaldian romaaneja ja Thomasia ja Williamia siinä ladossa Yorkshiren perukoilla. Uimahousuni olivat aika löysät mutteivat kuitenkaan niin löysät että olisivat piilottaneet sellaista.</span>
  <span></span><br/>

  <span></span><br/>

  <span>En tiedä mitä uimiselle nyt tapahtuu. Ehkä ei mitään. Ehkä kaikki jatkuu niin kuin ennenkin. Minä vain istun aikani täällä kaapissa ja jossain vaiheessa Teddy ja äiti lakkaavat juttelemasta, ja sitten minä hiivin yläkertaan suihkuun. Tai ehkä kohtaan Teddyn vaikka portaissa ja me menemme yhdessä uimaan. Ehkä Teddy ei edes muista mitä eilen tapahtui.</span>
  <span></span><br/>

  <span></span><br/>

  <span></span><br/>

  <span>**</span>
  <span></span><br/>

  <span></span><br/>

  <span></span><br/>

  <span>”Miltä sinun tukkasi tuntuu?” minä kysyin Teddyltä eilen.</span>
  <span></span><br/>

  <span></span><br/>

  <span>Teddy räpytteli silmiään ja katsoi sitten minua. Hän istui riippumatossa niin että jalat roikkuivat reunan yli, ja suoraan sanottuna minä olin katsellut hänen jalkojaan jo jonkin aikaa. Ja sitten olin katsellut hänen tukkaansa. Oli jo melkein ilta ja kohta tulisi niin hämärää että me menisimme sisälle, mutta ei ihan vielä.</span>
  <span></span><br/>

  <span></span><br/>

  <span>”Mitä?” Teddy kysyi. Minä tiesin jo että olin kysynyt ihan hiton typerän kysymyksen. Jotain tällaista minä olin pelännytkin siitä saakka, kun olin tajunnut tuijottavani Teddyä ihan liikaa.</span>
  <span></span><br/>

  <span></span><br/>

  <span>”Minä ajattelin vain”, minä sanoin ja nieleskelin, koska olin ajatellut sitä että työntäisin sormeni sinne, ”kun sehän näyttää aina erilaiselta. Joskus se on kihara. Ja joskus suora. Mietin että tuntuuko se sitten erilaiselta.”</span>
  <span></span><br/>

  <span></span><br/>

  <span>Teddy tuijotti minua ja hyppäsi sitten alas riippumatosta. Minä ajattelin että hän lähtisi pois, ja ymmärsihän sen, minun ei olisi pitänyt kysyä sitä. Nyt hän varmaan tajusi mitä minä aina ajattelin, eikä hän enää juttelisi minulle. Isä kyselisi minulta, mitä meille oikein oli käynyt, mutta minä en pystyisi sanomaan, lukisin vain Amelia Amagaldian romaaneja öisin sängyssä ja tietäisin että olin pilannut kaiken. Syksyllä menisin takaisin kouluun ja palauttaisin kaikki romaanit kirjastoon ja pyytäisin jotain kivaa tyttöä Tylyahoon viikonloppuna. Ehkä romaaneissa asiat onnistuivat mutta eivät oikeassa elämässä. Eikä mikään ollut sen arvoista että olisi kannattanut istua tässä nurmikolla kirja jalkojen välissä ja katsella, miten Teddy Lupin pysähtyi minun eteeni ja katsoi minua niin kuin olisi koettanut nähdä jotain mikä oli piilotettu.</span>
  <span></span><br/>

  <span></span><br/>

  <span>”Haluatko kokeilla?” Teddy kysyi.</span>
  <span></span><br/>

  <span></span><br/>

  <span>Minä en ensin tajunnut mitä hän tarkoitti. Tietenkään hän ei voinut tarkoittaa että minä kokeilisin hänen tukkaansa.</span>
  <span></span><br/>

  <span></span><br/>

  <span>”James?”</span>
  <span></span><br/>

  <span></span><br/>

  <span>Minä pudistelin päätäni varmuuden vuoksi. Teddy näytti vähän loukkaantuneelta.</span>
  <span></span><br/>

  <span></span><br/>

  <span>”Ei kun tietenkin haluan”, minä sanoin, ”totta kai minä haluan. Mistä me puhumme?”</span>
  <span></span><br/>

  <span></span><br/>

  <span>”Minun tukastani”, Teddy sanoi vähän kireällä äänellä. Ehkä Teddyä turhautti jo miten hölmö minä olin. ”Sinä halusit tietää miltä se tuntuu.”</span>
  <span></span><br/>

  <span></span><br/>

  <span>”Niin”, minä sanoin ja nousin seisomaan, koska Teddy katsoi minua niin korkealta että niskaan alkoi sattua. ”Niin kysyin. Mutta en minä –”</span>
  <span></span><br/>

  <span></span><br/>

  <span>”Se tuntuu vähän erilaiselta kiharana kuin suorana”, Teddy sanoi, ja vaaleansiniset hiukset käpertyivät tiheämmille ja tiheämmille kiharoille. ”Kumpaa sinä haluaisit kokeilla?”</span>
  <span></span><br/>

  <span></span><br/>

  <span>Minun korvissani humisi. ”Tuo on oikein hyvä”, minä sanoin, ja sitten Teddy kallisti päätään minua kohti niin kuin olisi ihan oikeasti halunnut, että minä työntäisin sormeni hänen hiuksiinsa.</span>
  <span></span><br/>

  <span></span><br/>

  <span>Niin minä sitten työnsin.</span>
  <span></span><br/>

  <span></span><br/>

  <span>Teddyn hiukset olivat vähän karheat. Pyöritin sormiani niiden välissä ja välillä sormet juuttuivat kiinni. Ehkä se johtui kiharoista. Tai ehkä Teddy teki sen tahallaan. Ehkä Teddy halusi että minun käteni jäisi sinne. Ehkä se oli jonkinlainen ansa. Sitten Teddy voisi tehdä minulle mitä vain. Ja me seisoimme nyt käytännössä kasvokkain. Minä pidätin hengitystäni koska muuten olisin hengittänyt Teddyn naamalle ja hengitykseni haisi varmaan edelleen tomaattikastikkeelta. Minun käteni juuttuisi Teddyn hiuksiin ja sitten jompikumpi meistä liikahtaisi ja me molemmat meinaisimme kaatua, ja Teddyn olisi ihan pakko tarttua minua selästä kiinni ja vetää minut lähemmäksi ja -</span>
  <span></span><br/>

  <span></span><br/>

  <span>”No?”</span>
  <span></span><br/>

  <span></span><br/>

  <span>Minä vedin käteni pois niin nopeasti kuin pystyin.</span>
  <em>
    <span> Merlin.</span>
  </em>
  <span> ”Anteeksi.”</span>
  <span></span><br/>

  <span></span><br/>

  <span>”Ei sinun tarvitse pyytää anteeksi”, Teddy sanoi vähän vaimealla äänellä eikä oikein katsonut minuun. ”Miltä se tuntui?”</span>
  <span></span><br/>

  <span></span><br/>

  <span>”Hyvältä”, minä sanoin ja koetin muistaa, olinko pyöritellyt sormenpäitäni Teddyn päänahkaa vasten vai olinko vain kuvitellut sen.</span>
  <span></span><br/>

  <span></span><br/>

  <span>”Hyvältä?”</span>
  <span></span><br/>

  <span></span><br/>

  <span>Hitto. ”Tai siis ihan siedettävältä.”</span>
  <span></span><br/>

  <span></span><br/>

  <span>Teddy puri hampaat kiinni alahuuleen. ”Siedettävältä?”</span>
  <span></span><br/>

  <span></span><br/>

  <span>”En minä tiedä miltä sen kuuluisi tuntua”, minä sanoin, ”en minä ole tehnyt sitä ennen.” Sitten aloin miettiä että mitä hittoa olin taas sanonut, ja Teddy katsoi minua suu aivan vähän raollaan ja siniset hiukset pudoten naamalle. Minä otin pari askelta taaksepäin ihan kokeeksi ja sitten pari lisää. Se tuntui hyvältä ratkaisulta silloin. Sitä paitsi oli jo melkein ilta ja kohta me menisimme kuitenkin sisälle ja istuisimme olohuoneessa, kun äiti ja isä kyselisivät, eikö meidän pitäisi tehdä jotain mitä nuoret nykyään tekivät, vaikka mennä sinne internetiin käymään. Oli taatusti parasta paeta paikalta nyt heti ennen kuin sanoisin vielä jotain muuta. Ja Teddy katseli minua siinä meidän nurmikollamme pää vähän kallellaan niin kuin olisi miettinyt kovasti jotain, ja minä peruutin omenapuiden välistä kunnes olin rappusilla.</span>
  <span></span><br/>

  <span></span><br/>

  <span>Me emme jutelleet koko loppuiltana. Isä katseli meitä ja näytti vähän huolestuneelta, ja äiti katseli isää ja näytti vähän huolestuneelta, ja Teddy istui sohvalla polvet koukussa ja luki kirjaa nimeltä</span>
  <em>
    <span> Kuin jästi jästille – sosiologinen tutkimus.</span>
  </em>
  <span> Vähän yhdeksän jälkeen minä sanoin että minua väsytti jo kamalasti, ja sitten menin huoneeseeni vaikka sekä äiti että isä käskivät minun valvoa vielä vähän, muutenhan minä heräisin aamulla kuudelta ja herättäisin kaikki. Minä lupasin etten herättäisi ketään. Varsinkaan en herättäisi Teddyä. En varmaan edes uskaltaisi jutella Teddylle enää. Ei olisi pitänyt sanoa Teddyn hiuksista mitään. Ei olisi pitänyt edes ajatella Teddyn hiuksia.</span>
  <span></span><br/>

  <span></span><br/>

  <span>Omassa sängyssäni minä makasin vähän aikaa ihan hiljaa ja kuuntelin ääniä alakerrasta, mutta sieltä kuului vain muminaa joka kuulosti isän nuoruusmuistoilta. Ehkä Teddy tajuaisi että minä olin lähtenyt hänen takiaan, tai itseni takia, sen takia että olin silittänyt hänen hiuksiaan ja mahdollisesti hieronut sormiani hänen päänahkaansa ja muuta sellaista mitä miehet tekivät Amelia Amagaldian romaaneissa ennen kuin rupesivat suutelemaan. Teddy tulisi vain katsomaan että kai minä olin kunnossa vaikka olinkin nolostunut ja ihan syystä. Ensin hän koputtaisi oveen, mutta kun minä en vastaisi, hän työntäisi sitä auki ihan vähän. Sitten hän kurkistaisi ovenraosta, mutta minä makaisin täällä sängyssä enkä kehtaisi sanoa mitään koska edelleen hävettäisi niin kovasti. Tai ehkä teeskentelisin nukkuvaa. Hän sulkisi oven perässään aivan hiljaa ja hiipisi lähemmäs. Minä kuulisin hänen askeleensa koska lattia narisisi niiden mukana. Hän olisi paljain jaloin. Hän pysähtyisi aivan minun sänkyni viereen ja vetäisi syvään henkeä, ja sitten viime hetkellä hän muuttaisi mielensä. Hän ei sanoisikaan sitä mitä oli tullut sanomaan vaan kumartuisi sänkyni ylle ja työntäisi käden hiuksiini.</span>
  <span></span><br/>

  <span></span><br/>

  <em>
    <span>Merlin.</span>
  </em>
  <span></span><br/>

  <span></span><br/>

  <span>Hän vain pitäisi kätensä siellä. Hänen sormensa olisivat pehmeät ja varovaiset.</span>
  <span></span><br/>

  <span></span><br/>

  <span>”Sinä et ole tehnyt tätä ennen”, hän sanoisi niin hiljaa että sen hädin tuskin kuuli, mutta silti jotenkin itsevarmasti. Hän tajuaisi kyllä mitä minä olin tarkoittanut sillä.</span>
  <span></span><br/>

  <span></span><br/>

  <span>”En niin.”</span>
  <span></span><br/>

  <span></span><br/>

  <span>”Ei se mitään. Voinko minä tulla sinne?”</span>
  <span></span><br/>

  <span></span><br/>

  <span>”Minne?”</span>
  <span></span><br/>

  <span></span><br/>

  <span>Hän nyökkäisi kohti sänkyä. Hänen sormensa kulkisivat minun päälakeni poikki otsalle ja sitten poskea pitkin alas leualle. Minä nostaisin leukaani kun hän painaisi sormensa sen alle. Hengitys tarttuisi kurkkuun. Minulla olisi samaan aikaan kylmä ja kuuma, enkä tietäisi yhtään mitä hän tarkoitti mutta kuitenkin tietäisin, koska se olisi ihan selvää, se ei voisi tarkoittaa mitään muuta. Minä en kuitenkaan uskaltaisi siirtyä. Ajattelisin että jos hän todella halusi, hän tulisi tänne itse. Hän odottaisi ikuisuudelta tuntuvan ajan niin kuin kirjoissa, ja sitten hän työntäisi peiton syrjään sängyn laidalta ja asettuisi makaamaan siihen ihan reunalle, työntäisi toisen kyynärpään patjaan ja kääntyisi minua kohti. Hänen varpaansa ja minun varpaani osuisivat toisiinsa ja menisivät limittäin, ja se tuntuisi melkein siltä kuin me suutelisimme varpaillamme. Sitten hän nojaisi minua kohti käsi taas minun hiuksissani ja suutelisi minua suulle ja kuljettaisi toista kättään kaulaani pitkin alemmas rintakehälle ja vatsalle ja sitten aivan varovasti housuihin. Hän käskisi minun rentoutua. Minä pitäisin silmäni kiinni, ja sitten hän -</span>
  <span></span><br/>

  <span></span><br/>

  <span>”James?”</span>
  <span></span><br/>

  <span></span><br/>

  <span>Minä avasin silmäni ja käännyin varmuuden vuoksi vatsalleni. ”Mitä?”</span>
  <span></span><br/>

  <span></span><br/>

  <span>”Ei kai sinulla ole jotain huolia?” äiti kysyi oven läpi. ”Liittyykö se huispaukseen?”</span>
  <span></span><br/>

  <span></span><br/>

  <span>”Ei minulla ole huolia”, minä sanoin, ”eivätkä ne sitä paitsi liity huispaukseen. Mene pois.”</span>
  <span></span><br/>

  <span></span><br/>

  <span>”Kai sinä tiedät että voit puhua minulle mistä vain”, äiti sanoi. ”Minä tiedän miten stressaavaa voi olla kun ei vielä tiedä että pääseekö joukkueeseen.”</span>
  <span></span><br/>

  <span></span><br/>

  <span>”</span>
  <em>
    <span>Äiti.</span>
  </em>
  <span>”</span>
  <span></span><br/>

  <span></span><br/>

  <span>”Hyvä on, hyvä on”, äiti sanoi. ”Hyvää yötä, kulta.”</span>
  <span></span><br/>

  <span></span><br/>

  <span>”Hyvää yötä, äiti”, minä sanoin ja sitten äidin askeleet kulkivat pois käytävää pitkin.</span>
  <span></span><br/>

  <span></span><br/>

  <span></span><br/>

  <span>**</span>
  <span></span><br/>

  <span></span><br/>

  <span></span><br/>

  <span>”Tämä on tietenkin pieni kylä”, äiti sanoo nyt, ”täällä on aika vaikea tavata ihmisiä.”</span>
  <span></span><br/>

  <span></span><br/>

  <span>Minä painan jalkapohjat kaapin toista reunaa vasten. Lapsena menin tänne joskus piiloon. Vähän niin kuin nyt. Mutta eri syistä.</span>
  <span></span><br/>

  <span></span><br/>

  <span>”Mutta voisimme pyytää jonkun kylään”, äiti jatkaa. ”Vaikka päivälliselle. Sitten sinäkin näkisit jotain muutakin kuin vain meitä.”</span>
  <span></span><br/>

  <span></span><br/>

  <span>”En minä kaipaa ihmisiä”, Teddy sanoo. Tähän mennessä hän on puhunut lähinnä siitä, miten tihkusade on tietenkin ikävää mutta kyllähän kesät yleensä ovat aika sateisia.</span>
  <span></span><br/>

  <span></span><br/>

  <span>”Kaikki me kaipaamme ihmisiä toisinaan”, äiti sanoo, ”ainakin muutaman kerran kesässä. Ja sinä olet ollut melkein viisi viikkoa pelkästään Jamesin kanssa.”</span>
  <span></span><br/>

  <span></span><br/>

  <span>Minä pidätän hengitystäni, mutta Teddy ei sano siihen mitään. Nyt kuuluu jo miten tihkusade rapisee ikkunoita vasten.</span>
  <span></span><br/>

  <span></span><br/>

  <span>”Jos haluaisit kutsua Victoiren –”</span>
  <span></span><br/>

  <span></span><br/>

  <span>”Rouva Potter”, Teddy sanoo, ”minä olen ihan tyytyväinen näin.”</span>
  <span></span><br/>

  <span></span><br/>

  <span>”Mutta –”, äiti sanoo ja huokaisee sitten niin että se kuuluu kaappiin saakka. ”Hyvä on. Anteeksi. Ei olisi pitänyt sanoa mitään. Sitä vain toisinaan on jotenkin vaikea pysyä kärryillä teidän nuorten asioissa. Kaikki tapahtuu niin nopeasti.”</span>
  <span></span><br/>

  <span></span><br/>

  <span>”En minä ole enää kovin nuori”, Teddy sanoo, ja äiti nauraa samalla äänellä kuin isän vitseille toisinaan. ”Ja minä ja James tulemme aika hyvin toimeen.”</span>
  <span></span><br/>

  <span></span><br/>

  <span>Minä suoristan selkäni ja kaappi narahtaa. Hitto. Se ei kuitenkaan ilmeisesti kuulu ulos saakka, koska Teddy ja äiti jatkavat.</span>
  <span></span><br/>

  <span></span><br/>

  <span>”Niin tietenkin”, äiti sanoo, ”tietenkin te tulette hyvin toimeen. Tehän olette olleet ystäviä lapsesta asti.”</span>
  <span></span><br/>

  <span></span><br/>

  <span>”Niin”, Teddy sanoo. Hän ei kuulosta vihaiselta siitä että minä silitin hänen tukkaansa eilen. Hän ei kuulosta myöskään kauhean hämmentyneeltä. Ehkä hän ei pitänyt sitä mitenkään omituisena. Ehkä hän unohti koko jutun. Jostain syystä siitäkin tulee vähän kurja olo. Painan kämmenet kasvoille ja toivon että olisin vähemmän hikinen ja vähemmän ihastunut ja pari vuotta vanhempi ja pari tuumaa pidempi ja että minulla olisi vähän parempi tyylitaju. Ja sitten tulisin ulos tästä kaapista ja kävelisin olohuoneeseen ja toivottaisin äidille ja Teddylle hyvää huomenta, ja ehkä Teddy miettisi, että enkö minä muista miten silitin hänen tukkaansa eilen.</span>
  <span></span><br/>

  <span></span><br/>

  <span>Istun kaapissa vielä ainakin viisitoista minuuttia. Sitten happi alkaa loppua ja minun on pakko vähän raottaa ovea. Onneksi kukaan ei huomaa. Teddy ja äiti pysyttelevät olohuoneessa mutta lakkaavat puhumasta, ja sitten jossain vaiheessa Teddy kysyy, missä minä mahdan olla. Äiti sanoo ettei tiedä, ja että luultavasti minä olen vielä juoksemassa. Teddy sanoo että voisi mennä hetkeksi ulos. Äiti muistuttaa Teddyä tihkusateesta. Teddy kävelee hitailla askelilla kaapin ohi ja minä hengitän niin hiljaa kuin vain ikinä pystyn. Jos Teddy nyt pysähtyisi kaapin eteen ja avaisi oven, hän näkisi miten minä istun täällä selkää seinää vasten. Hän varmaan arvaisi kaiken. En pystyisi mitenkään selittämään tätä. Hän sanoisi jotain humoristista mutta aika kömpelöä ja sitten koko päivä menisi ohi kun minä miettisin että mitä hän mahtaa ajatella. Illalla hän koputtaisi minun huoneeni oveen, tulisi kutsumatta sisään ja kysyisi että miksi minä olin siellä kaapissa.</span>
  <span></span><br/>

  <span></span><br/>

  <span>”Sinun takiasi”, minä sanoisin.</span>
  <span></span><br/>

  <span></span><br/>

  <span>Teddy ei kuitenkaan pysähdy vaan kävelee suoraan ulos ja katoaa tihkusateeseen. Minä istun kaapissa vielä vähän aikaa, ja sitten, kun on ollut aivan hiljaista jonkin aikaa, minä tulen sieltä ulos. Kömmin pois ja nyin vähän paidanhelmaa ja nousen seisomaan, ja silloin tajuan että äiti katsoo minua olohuoneen ovensuusta.</span>
  <span></span><br/>

  <span></span><br/>

  <span>”Minä olin vain piilossa”, minä sanon ja menen nopeasti yläkertaan.</span>
  <span></span><br/>
</p>
  </div>
  