
  <div class="userstuff module" role="article">
    <h3 class="landmark heading" id="work">Chapter Text</h3>
    <p>1. fejezet – Készülődés</p><p> </p><p>A Roxfort boldog diákokkal volt tele. Mindenkit az év végi bulit várta, majd másnap mehettek haza, vagy maradhattak az iskolában, ki melyiket választotta.<br/>
Nagy volt a sürgés-forgás, hiszen alig várták már az este hét órát, amikor a buli kezdődött.<br/>
A tanárok is várták a buli kezdetét, hiszen nem tudhatták mi fog kisülni belőle, ha a négy ház tanulói együtt szórakoznak, csak reménykedhettek benne, hogy párbajra nem kerül sor.<br/>
A bulin csak hatodik és hetedik évfolyam lehetett jelen, s alkoholt is csak kis mennyiségben fogyaszthattak a diákok, ám éjféltől már ez a korlát sem lesz majd jelen. Dumbledore igazgató ezzel a bulival szerette volna megünnepelni a világos oldal győzelmét, hiszen Harry Potter, A Fiú, Aki Túlélte nyár elején legyőzte a Sötét Nagyurat, de a R.A.V.A.S.Z. vizsgák közelsége miatt még pihenni,ünnepelni sem volt idejük a diákoknak. </p><p>A Griffendél Ház szintén a bulira készült. Harry már alig várta az estét, mikor is találkozhat élete és álmai megkeserítőjével, a Mardekár Ház szőke jéghercegével. Tanácstalan volt mit vegyen fel, míg a többiek már szinte készen voltak.<br/>
- Harry, ha nem kezdesz el gyorsan készülni, el fogunk késni! – szólt rá Ron, aki szintén a mindig késők táborába tartozott, de nem most, amikor élete szerelme várja odalenn a klubhelyiségben, hogy együtt menjenek a bulira, már nem volt kedve elkésni.<br/>
- De nem tudom, mit vegyek fel! – válaszolt kétségbeesetten a kis hős.<br/>
- Vedd fel azt a smaragdzöld selyeminget, amit Mionétól kaptál a szülinapodra tavaly. Kiemeli a szemed színét. Egyébként meg nem értem, mi ez a nagy izgulás, hiszen nem randira készülsz, hanem bulizni.<br/>
- De Ő is ott lesz! – Harryt már szinte a pánik kerülgette.<br/>
- Már megint a régi nóta. Harry, miért nem mondod meg neki, hogy tetszik neked? Csak kerülgetitek egymást a csata óta, rossz rátok nézni is.<br/>
Harry erre már nem szólt semmit, csak gyorsan felöltözött, és elindultak Miónéhoz, majd vele együtt a Nagyterem felé, ahol a buli lesz megtartva.</p><p>A Nagyterem elé érve összefutottak néhány hugrabugossal és hollóhátassal, köztük Lunával is, aki kanárisárga ruhájában felhívta szinte mindenki figyelmét magára.<br/>
- Sziasztok – köszönt rájuk Luna. – Szerintetek mindenki eljön a két évfolyamból? Voltam már bent, de még elég kevesen vagyunk.<br/>
Harry erre a mondatra felkapta a fejét, de rögtön el is szontyolodott. - <i>Mi lesz, ha el sem jön? Akkor még csak nem is láthatom, hiszen kerül. Vajon haragszik rám valami  miatt?</i> - gondolkodott el Harry.<br/>
- Harry... Harry...- hallotta meg hirtelen Hermione hangját.<br/>
- Tessék.<br/>
- Nem is figyeltél arra, amit mondtam. Azt kérdeztem, hogy miért vagy így letörve.<br/>
- Nem is vagyok letörve, csak félek, hogy el sem jön.<br/>
- Biztosan itt lesz, hiszen még egyetlen bulilehetőséget sem hagyott még ki - szólt Mióne, majd bevonultak a Nagyterembe.</p><p>Eközben a mardekáros klubhelyiségben folyt a vita néhány diák között, ugyanis egy bizonyos szőke egyén, nevezett Draco Malfoy, nem akart elmenni a bulira, amit barátai nem néztek jó szemmel.<br/>
- Draco, miért nem készülsz? – kérdezte Pansy Parkinson, aki köztudottan a szőke legjobb barátai közé tartozott, de nem tudta mi ütött belé.<br/>
- Azért Pans, mert én nem megyek – jött rögtön a válasz.<br/>
- S miért nem, ha szabad kérdeznem?<br/>
- Mert nincs kedvem azt nézni, hogy Harry Átkozott Potter hogyan enyeleg Cho Changgel vagy Ginny Weasleyvel – érkezett a kifogás.<br/>
Draco hangjából kihallatszott az elfolytott keserűség, ami nem kerülte el barátai figyelmét sem, hiszen már ismerték a fiút.<br/>
- De Potter nincs is együtt se Cho Changgel, se Weasleyvel. Chang a barátnőivel megy, Weasley meg Dean Thomassal jár. Nem tudom, honnan vetted ezt a hülyeséget – szólt közbe Blaise Zambini.<br/>
- Onnan, hogy láttam tegnap mindkét lánnyal – kesergett továbbra is Malfoy.<br/>
Biztos csak beszélgetett velük, ugyanis az előbb láttam az Arany triót a Nagyterem felé menni, és Potter egyedül volt, partner nélkül – lépett a szobába Theodore Nott.<br/>
- Kössünk üzletet! Ha eljössz bulizni most velünk, akkor nem áruljuk el Potternek, hogy totál bele vagy zúgva – szólt közbe Pansy.<br/>
- Ez zsarolás! – kiáltott fel Draco. – Ezt nem teheted!<br/>
- Lehet, hogy az, és nem tehetem, azonban mardekáros vagyok. Ha nem mozdulsz meg, megteszem.<br/>
- Hűha! Úgy látszik ez hatásos volt – jelentette ki Theo, mikor látta, hogy a szőke ciklon elviharzott a szobájukba, és nem sokára már felöltözve lép ki onnan. Majd elindultak a Nagyterem felé. </p><p>Sem Harry, sem pedig Draco nem sejtette, hogy gyengéd érzelmeik megegyeznek, így egyikük sem számított az ezután történtekre.</p><p> </p><p>2. fejezet – A buli</p><p>Belépve a Nagyterembe, még a lélegzetük is elállt, a teremre rá sem lehetett ismerni. A hosszú asztalok, a padok eltűntek, sőt még a tanári asztal is eltűnt, helyette kisebb 4-6 személyes asztalok voltak székekkel. Az asztalok üdítővel, vajsörrel, és a házimanók által készíttetett finomságokkal voltak megpakolva.<br/>
A legmegdöbbentőbb azonban a fejük felett volt, hiszen a plafont úgy bűvölték meg, hogy a csillagos eget mutassa, amely különleges fénnyel árasztotta el a táncteret.<br/>
- Ez csodálatos! – ámult el Hermione. – A professzorok ma kitettek magukért. Nem is emlékszem, volt-e már csillagos ég bűvölve a plafonra.<br/>
A teremben lágy zene szólt, táncra csábítva a szerelmes párokat. A parketten már ott táncolt a  Bulstrode-Flint páros, és néhány hugrabugos vagy hollóhátas diák is.</p><p>Este hét óra felé megérkezett a mardekáros brigád többi tagja,  az élen Draco Malfoy állt, két oldalán a testőrökként funkcionáló Crakkal és Monstróval.<br/>
Malfoy, amint meglátta Harryt, elvonult egy távolabbi asztalhoz, és felé sem nézett. A többi diák néma félelemmel figyelte a két ellenség viselkedését, hiszen a háború kitörése előtt Lucius Malfoy és családja kibékült Harryvel, és átállt a Fény oldalára, így Draco sem szekírozta már Harry az iskolában. Ezt a fajta elhidegülést senki sem tudta megmagyarázni.<br/>
Pontban hét órakor Dumbledore professzor megnyitotta a bulit, és megkezdődött a szórakozás. Szinte mindenki jól érezte magát, még Harry is, eltekintve attól, hogy néha-néha a mardekáros társaságra tévedt a tekintete, onnan is egy bizonyos szőke egyén felé.</p><p>Eközben a mardekáros asztalnál Blaise Zambini már nem bírva tovább nézni Malfoy szenvedését, feltette a szerinte egyik legfontosabb kérdést:<br/>
- Draco, most komolyan, miért viselkedsz így? Én értem, hogy a büszkeségeden nem eshet csorba egy esetleges visszautasítás miatt, de az amit művelsz, már szánalmas! Kerülöd Pottert, mint valami betegséget, nem szólsz hozzá, rá sem nézel. Most is úgy ülsz itt, mint aki karót nyelt, pedig te szeretsz bulizni, sőt, lételemed a buli – tört ki Blaise-ből az igazság.<br/>
- Te ezt nem értheted! Nem mehetek csak úgy oda, mondva, hogy „Hé, Potter, tetszel nekem!”. Ő a nagy megmentő, én a családom múltjával,  hat évi gyűlölettel, és rosszindulattal, nem is érhetek fel hozzá.<br/>
- Legalább ma estére felejtsd el Pottert, és gyere táncolni – húzta maga után Pansy. – Higgy nekem, egy kis szórakozás majd segít kicsit feledtetni a bánatod.<br/>
- Nem vagyok bánatos! Egy Malfoy nem ismeri azt a szót, hogy bánat. Pusztán csak közöltem egy tényt, miszerint egy halálfaló fia nem való a hős Potter párjának!<br/>
- Na persze – ágált Blaise. - Ha nem ismered a bánat szót, akkor mégis miért vágsz ilyen ázott kiskutya fejet? Még jó hogy háttal ülsz a táncparkettnek, mert mindenkinek feltűnnél vele.<br/>
- Jól van már, ne szekáld szegényt! Van így is elég baja – kelt a védelmére Pansy. – Te se lennél ilyen vidám, ha Finnigan mással jött volna el a bulira.<br/>
- Mellesleg, te sem beszéltél még Finnigannel az érzéseidről – vágott vissza Draco is.<br/>
- Gyere, Draco, táncoljunk! – húzta maga után Parkinson a szőkét.</p><p>Miközben Pansy és Draco táncoltak, Blaise azon gondolkodott, mit kéne tennie azért, hogy barátja végre bevallja érzéseit a griffendéles hősnek, és boldog lehessen. Egyszer csak arra lett figyelmes, hogy valaki megáll az asztalnál. Felnézve Seamus Finnigant pillantotta meg. Csak nézett Seamusre, és megszólalni sem bírt, pedig máskor ömlöttek belőle a szavak.<br/>
Seamusnek már nagyon régen megtetszett a fekete hajú, olasz mardekáros, így összeszedve griffendéles bátorságát, odament hozzá, és megszólította:<br/>
- Szia – köszönt Seamus.<br/>
- Öh... szia. Segíthetek valamiben Finnigan? – kérdezte meg Blaise.<br/>
- Én... csak...<br/>
- Igen?<br/>
- Beszélgetni jöttem – nyögte ki nagy nehezen Seamus.<br/>
- Rendben. Ülj csak le. Mirről szeretnél pont velem beszélgetni?<br/>
- Nincs konkrét mondanivalóm, csak egy kötetlen beszélgetésre jöttem hozzád. De ha zavarok, el is mehetek.<br/>
- Ne menj! Maradj, nincs kedvem egyedül üldögélni. Hogy tetszik a buli?<br/>
- Egyre jobban – mosolyodot el Seamus.<br/>
Az idő csak úgy szaladt, míg ők beszélgettek, figyelmen kívül hagyva minden és mindenki mást a teremben.</p><p>Éjfél után a tanárok kivonultak a teremből, és megkezdődött az önfeledt szórakozás. Az asztalon megjelentek az alkoholos italok, jelezve, hogy a tanárok sem várják el tőlük, hogy példásan viselkedjenek. Itt most az ünneplés ideje volt.<br/>
A párok már mind a parketten ropták, köztük Blaise és Seamus is, akik már kicsit spiccesek voltak, de nagy összhangban táncoltak együtt. Vagy ott volt még Dean Thomas és Ginny, akik szintén összesimulva táncoltak a zene ritmusára.<br/>
Ezt látva, Harry végképp elszontyolodott, hiszen még Seamusnek is sikerült összejönnie Zambinivel, csak ő marad mindig egyedül. Bánatát alkoholba fojtotta, majd kicsit imbolyogva, de ő is táncolni ment. Kis idő elteltével, némileg szédülve, nekiütközött egy mellette táncolóba. Egyensúlyát elveszítve esni kezdett, ám az illető elkapta. Már épp meg akarta köszönni, hogy megmentette őt egy nagy bukástól, mikor felnézve meglátta megmentője arcát.</p><p>Draco egyre jobban érezte magát. Végre feloldódott, és önfeledten tudott szórakozni barátaival, kicsit elfeledve Pottert. Na perssze az a pár üveg vajsör is közrejátszott a jó hangulatához, amit megivott. Míg táncolt, egyszer csak valaki nekiment, hátulról. Hátra fordult, és még épp sikerült reflexből elkepnia az esni készűlő diákot. Nem tudta, ki jött neki, és mikor megnézte, ki a szerencsés gázoló, egy csillogó, smaragd szempár nézett vissza az ezüst színű szemekbe.<br/>
Draco hirtelen megszólalni sem bírt a meglepetéstől, nem számított rá, hogy a griffendéles omlik éppen a karjaiba. Ahogy egymás szemébe néztek, a szőkét elöntötte a forróság, nem szerette volna karjai közül kiengedni a kis hőst, hisz erre vágyott már régóta. Végül nagy levegőt véve mégis megszólalt:<br/>
- Potter, mégis mit művelsz? – eresztette el Malfoy Harryt.<br/>
- Huh... – Harry hirtelen megszólalni sem tudott, hiszen az alkohol a szervezetében már megtette a hatását. A hirtelen eltűnt támasz miatt, nem tudván megtartani az egyensúlyát, visszazuhant Malfoy karjai közé. – Bocsi. Nem volt szándékos – felelte Harry, kicsit már összeakadó nyelvvel.<br/>
- Potter, csak nem részeg vagy? Tőled azért többet vártam el, sem mint hogy itt imbolyogjál részegen – leplezte gúnnyal gyengéd érzelmeit a griffendéles iránt.<br/>
Harry meg sem tudott nyikkanni a hirtelen szidástól, meglepte, hogy épp Malfoy oktatja ki. Nagyon fájt neki a mardekáros gúnyos hangneme, hiszen nem tudta, hogy mivel szolgált rá.<br/>
- Draco, mondd, miért haragszol rám? Mit ártottam neked? Én úgy tudtam, hogy béke van köztünk, de kerülsz engem, hozzám sem szólsz, ha pedig mégis, akkor is csak gúnyos, sértő megjegyzéseket teszel – tört ki az elfojtott fájdalom a smaragd szeműből.<br/>
Malfoy, látva Harry fájdalmas tekintetét, elszégyellte magát, de nem kért bocsánatot. Nagyot sóhajtott, és már épp faképnél akarta hagyni a fiút, mikor az megragadta a karját, magához rántotta, majd megcsókolta.<br/>
Draco térde megremegett ettől a csóktól. Harry lágyan kóstolgatta a szőke ajkait, aki egy jóleső sóhajjal nyitotta meg ajkait a griffendélesnek. A csók elmélyült, szenvedélyesen csókolták egymást. Harry Draco nyaka köré fonta karjait, miközben a szőke átölelte a derekát. Egyikük sem vette észre, hogy a zene ritmusára ringatóznak, csókban összeforrva a táncolók gyűrűjében.<br/>
Egy kis idő múlva, a zene gyorsabbra váltott. Draco feleszmélve, gyorsan eltolta magától Harryt, aki értetlenül tekintett rá.<br/>
- Mégis mi a fenét művelsz Potter? – akadt ki a szőke merlincsapása.<br/>
- Én... nem tudom – hajtotta le a fejét, elszégyellve magát. – Ha ennyire nem akartad, akkor miért viszonoztad? – feleselt Harry, hiszen a vérében lévő alkoholtól felbátorodott.<br/>
- Az  még nem jelent semmit. Nem lökhettelek fel ennyi ember előtt. Ennyire még én sem vagyok gonosz – hárított gyorsan Draco, majd sarkon fordult, és faképnél hagyta Harryt.<br/>
Harry hirtelen azt sem tudta mihez kezdjen. -  <i>Nem kéne utána mennem? Nem hagyhat csak úgy faképnél! Ő is viszonozta, akkor most meg mi ütött belé?</i> – gondolkodott el Harry. - <i>Mi baja lett hirtelen?</i><br/>
Még egy ideig ott állt tanácstalanul, mikor meghallotta valaki hangját a háta mögött.<br/>
- Potter, Mit ácsorogsz itt, mint egy rakás szerencsétlenség? Menj már utána! Mindent a szádba kell rágni? – a hang Zambini felől jött, aki épp Seamussel táncolt.<br/>
Harrynek több se kellett, Malfoy után eredt.<br/>
- Nem értem őket. Csak kerülgetik egymást, pedig a vak is látja, hogy összeillenek – jegyezte meg Blaise Seamusnek.<br/>
- Nem tehetnek róla. Ilyen a személyiségük. Csak a baj van velük – vigyorgott Finnigan. – Harry, például vonzza a baj, nem telik el úgy egy tanév, hogy ne kerülne bajba. Malfoy meg mindig rosszkor van rossz helyen, és olyankor szólogat be, mikor nem kéne, ezáltal ugyanannyi időt tölt a gyengélkedőn, mint Harry.</p><p>Harry, mivel a Nagyteremben már nem találta Dracót, elment megkeresni. Kinézve az ablakon, meglátta a parkban sétálni, így követte a szőkét. Draco, megérezve, hogy figyelik, megfordult, és egy smaragd szempár kereszttűzében találta magát.<br/>
Egyikük sem szólt semmit, csak néztek egymás szemébe. Végül Harry, összegyűjtve maradék bátorságát, magához rántotta Dracót, és másodszor is megcsókolta.</p>
  </div>
  