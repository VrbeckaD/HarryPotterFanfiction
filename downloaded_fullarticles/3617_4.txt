
    <div id="chapters" role="article">
        <h3 class="landmark heading" id="work">Work Text:</h3>
          <div class="userstuff"><p>Pöydällä oli maljakko, ja siinä punainen kukka. Sitä Draco tuijotti joka torstai odottaen Harrya, kyynärpäät pöytään nojaten.</p><p>
  <i>Harry.</i>
</p><p>Sinuttelu oli vieläkin vaikeaa, mutta Harry oli vaatinut sitä. Draco oli salaa mielissään, sillä vaikka hän oli halunnut kutsua Harrya Harryksi jo vuosien ajan, etunimen ääneen sanominen ei ollut helppoa. Ei silloin, kun Harry saapuessaan tervehti häntä pieni hymy huulillaan. Vielä vähemmän silloin, kun hymy leveni asteen verran Dracon vastatessa ääneen.</p><p>Mutta palkitsevaa se oli. Sillä Harryn hymyn näkeminen, sen vastaanottaminen, oli nopeasti noussut Dracon mielessä kaikkein tärkeimmäksi. Sitä hän tavoitteli huomaamattaan, toisinaan tietoisestikin, vaikka hänen alitajuntansa pyrkikin ilkkumaan edesmenneen isän äänellä.</p></div>
        <!-- end cache -->
    </div>
