
  <div class="userstuff module" role="article">
    <h3 class="landmark heading" id="work">Chapter Text</h3>
    <p>
  <strong>~ Nem szabad lidércre néznünk, </strong>
</p><p>
  <strong>   s tőlük gyümölcsöt vennünk.</strong>
</p><p>
  <strong>   Ki tudja mily földben termett</strong>
</p><p>
  <strong>   kínjuk és sóvárgásuk mellett? ~ (Christina Rosetti – Goblin Market)</strong>
</p><p align="center">
  <strong>Első Fejezet</strong>
</p><p>Megszerezték amiért a Gringottsba mentek, de odalent ragadtak, ráadásul Harry megsérült. Hermione kétségbeesetten kereste a megfelelő bűbájt, de semmi sem jutott eszébe, ráadásul a bájitalkészleteik is fogyóban voltak. Csak idő kérdése volt mielőtt éhen vagy szomjan haltak, Harry esetében pedig az elvérzés is fennállt. Ron dühösen pillantott Hermionéra, aki válaszul fintorgott egyet, és leült a széf előtt a földre.</p><p align="center">***</p><p>Perselus az Abszol úton járt, és útközben meglátta Bellatrixet az egyik sikátorban. Felvonta a szemöldökét, és nem ment oda, mivel pontosan tudta, hogy az igazi Bellatrix még mindig a Malfoy kúrián volt, hiszen alig pár perce hoppanált onnan. Ezért gyanakodva, de követni kezdte azt a „Bellatrixet”, aki a Zsebkosz közből lépett ki, és indult el a Gringotts felé. Aztán meglátta, hogy a férfi, aki kísérte, nem más volt, mint Weasley álruhában. Ekkor azonnal tudta, hogy a trió mesterkedett valamiben, csak abban nem volt biztos, hogy honnan szereztek hajat Bellatrixtől a százfűlé-főzethez.</p><p>Egy szó, mint száz követte a trió csilléjét, miután imperiust küldött az egyik koboldra, mint ahogy Harryék is tették.</p><p>Amikor leértek a kobold lelkére kötötte, hogy várja meg, majd elbújt az egyik oszlop mögött.</p><p align="center">***</p><p>– Gratulálok a frenetikus tervedhez, Hermione! – harsogta Ron.</p><p>– Nem én tehetek róla, hogy így alakult! – vágott vissza a lány.</p><p>Perselus lassan kilépett az árnyak közül, és megindult a trió felé.</p><p>– Maga! – rekedt a levegő Ron tüdejébe.</p><p>– Pszt! – suttogta a férfi, majd Hermionéra nézett. Szemeiben tükröződött mindaz, amit el akart mondani neki.</p><p>A lány nem mondott semmit, de az ő tekintete is mindent elárult; nem örült, hogy látta a férfit.</p><p>– Mi történt vele? – mutatott Harryre Piton.</p><p>– Ahogy kimenekültünk a széfből, felsértette a lábát valami szemét Lestrange széfjéből – magyarázta Ron, mire Hermione vállba lökte. – Most mi van? Pontosan tudja, hogy ott bent voltunk, követett minket ez a rohadék!  – mondta önérzetesen a vörös fiú.</p><p>– Tök mindegy. Harry megsérült, de nem beszélhetünk róla, hogy miért. Dumbledore terve, és ez titok – mondta Hermione, de nem nézett Perselus szemébe.</p><p>– Ha ki akartok innen jutni, akkor jobban teszitek, ha velem jöttök – mondta Perselus, és végignézett a három fiatal felnőttön.</p><p>– Na persze, hogy aztán maga is jól megkínozhassa Hermionét? – csattant fel Ron, mire Perselus riadtan Hermionéra nézett. Ki kínozhatta meg a nőt, akit szeretett?</p><p>– Mi történt? – Ennyit bírt kinyögni. Tekintete Hermionéra összpontosult, Ronnak nem is válaszolt.</p><p>– Hagyjuk – rázta meg a fejét a lány, majd felállt, és félrehúzta Ront.</p><p>Suttogni kezdtek úgy, hogy Perselus ne hallhassa.</p><p>– Nem mehetünk vele – rázta a fejét hevesen Ron.</p><p>– De ha itt maradunk, akkor Harry elvérzik, mi pedig éhen vagy szomjan halunk – érvelt Hermione.</p><p>– Jó, de ha a felszínen vagyunk, elmenekülünk Piton elől – mondta Ron, és ökölbe szorult a keze. Hermione sóhajtott, és látszott rajta, hogy nagyon hevesen gondolkodik.</p><p>– Nincs vérpótlónk, sebhegesztőnk és boszorkányfüvünk sem. Harry el fog vérezni, ha pedig nem, akkor jó eséllyel elfertőződik a lába – mondta halkan Hermione, és Perselus felé pillantott. – Muszáj vele mennünk – mondta lemondóan a lány, mire Ron ellenkezni próbált.</p><p>– De...</p><p>– Nincs de, amint helyrehoztuk Harryt, lelépünk – határozta el Hermione.</p><p>– De, honnan tudod, hogy nem a Roxfortba akar vinni? – tűnődött el Ron.</p><p>– Tavaszi szünet van, és pontosan tudom, hogy ilyenkor haza szokott menni.</p><p>– Godrik legyen velünk – dünnyögte Ron, miközben visszamentek Pitonhoz.</p><p>– Oké, mehetünk – mondta Hermione, de nem nézett Perselusra. A férfi bólintott, és elindult a csille felé, miután Ron a vállára vette az ájult Harryt.</p><p align="center">***</p><p>Amikor felértek a felszínre Perselus nem ragadta meg őket azonnal, és nem hoppanált.</p><p>– Látod, nem akar elrabolni minket, akkor már rég Előtte lennénk – mondta Hermione, és először a nap folyamán egy pillanatra összenézett Perselusszal.</p><p>– Akármennyire hihetetlen, de segíteni akarok. Láttam, hogy „Bellatrix” megindul a Gringotts felé, de tudtam, hogy az igazi Bellatrix a Malfoy birtokon van, szóval azonnal rájöttem, hogy maguk mesterkednek valamiben – mondta Ronnak, majd kinyújtotta a kezét. – Ha szeretnék, hogy Potter megérje a holnapot, velem jönnek – tette hozzá.</p><p>Hermione sóhajtott, összenézett Ronnal, majd Perselus karjára tette a kezét. Ron felmordult, de végül ő is megragadta a sötét ruhás varázslót, majd hoppanáltak.</p>
  </div>
  