
  <div class="userstuff module" role="article">
    <h3 class="landmark heading" id="work">Chapter Text</h3>
    <p align="justify">
  <span>— Słońce jeszcze nawet nie wzeszło, a ty chcesz, żebym… — zamilkł na chwilę, połykając ślinę i licząc do dziesięciu w myślach. — …w jedyny wolny dzień od pracy w tym miesiącu założył znowu ten cholerny strój?</span>
</p><p align="justify">
  <span>    </span>
  <span>Nastał krótki moment ciszy, podczas której Tom przyglądał mu się uważnie, stukając rytmicznie w podłokietnik fotela, na którym siedział, odkąd Harry odpowiedział na jego wezwanie.</span>
</p><p align="justify">
  <span>— Nie jest to byle ubiór, Harry.</span>
</p><p align="justify">
  <span>— Och, no racja! Jakbym mógł zapomnieć, pozwól, że się poprawię. </span>
  <em>
    <span>Mundur przeznaczony do walki.</span>
  </em>
  <span> O, tak lepiej? — Tom pozostał niewzruszony na sarkastyczny ton mężczyzny, który zaczął się powoli irytować tą rozmową. — I co chcesz, żebym w nim robił? Udał się na kolejną misję dla ciebie, odwalając brudną robotę za twoich śmierciożerców? Hmm?</span>
</p><p align="justify">
  <span>— Byłoby mi niesamowicie miło, gdybyśmy jednak przenieśli tę dyskusję do sypialni — szepnął i powolnym, lecz wciąż dostojnym krokiem podszedł do Harry’ego, któremu w głowie zaświtało. Zrozumiał, co Tom miał na myśli.</span>
</p><p align="justify">
  <span>    </span>
  <span>Jego początkowo zły nastrój przerodził się w bardzo pewny siebie optymizm, który z sekundy na sekundę przeistaczał się w czyste pożądanie.</span>
</p><p align="justify">
  <span>— A więc chodźmy, zanim będę zmuszony cię skuć, Riddle. </span>
</p>
  </div>
  