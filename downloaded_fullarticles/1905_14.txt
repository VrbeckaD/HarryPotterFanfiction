
  <div class="userstuff module" role="article">
    <h3 class="landmark heading" id="work">Chapter Text</h3>
    <p><br/> Harry idegesen ült a földön a ládája mellett, miközben lassú mozdulatokkal rakott benne rendet, hogy ezzel is késleltesse a dolgot. Azon gondolkodott, vajon mi az, amire szüksége lehet, és mi az, amit itt hagyhat. Valahogy ezt a részét nem beszélték meg…<br/> <br/> Kipillantott az ablakon, és elkönyvelte magában, ha itt maradna a szünet ideje alatt, cseppet sem lenne kellemes. Odakint december közepéhez hűen igen rossz idő volt, a Tiltott Rengeteg fáit csak úgy tépte a szél, néha pedig jeges eső kísérte a jelenséget. A kastélyban ilyen időben egyedül lenni sem jó, hiszen ha nem a klubhelyiségben van az ember, eléggé fázhat. A könyvtár ráadásul egyenesen félelmetes ilyen szélben, holott nincsenek is errefelé gonosz szellemek. Persze, azért kedvtelve gondolt vissza a roxforti karácsonyokra.<br/> <br/> Még mindig szokatlan volt számára, hogy sokkal élesebben lát, és már nem hord szemüveget sem. Akkor a támadás után, mikor Piton végre véglegesen felhagyott a kémkedéssel, így az úgynevezett „új varázsvilágban” egyik napirendi pontja az volt, hogy egy bájitalkúra alatt meggyógyítsa homályos látását. Addig persze veszélyes volt bármi olyasmit tennie tanárának, amiből Voldemort rájöhetett volna, milyen kapcsolat is van közöttük. Hiába volt Piton nagyon jó okklumens, akkor is tartott attól, hogy bizonyos információkat megtud vele kapcsolatban.<br/> <br/> Elmélkedéséből barátja szakította ki, aki egy nagyobb csomagot tett le a saját ládájának tetejére.<br/> <br/> – Cudar egy idő van odakint – jegyezte meg Ron, és megborzongott. – Talán ha a többi diák is itt lenne, biztosan melegebbek lennének a folyosók is. De legalább a konyhán jó meleg volt – vigyorgott.<br/> <br/> Harry jobban megnézte a csomagot.<br/> <br/> – Dobbytól kértél az útra elemózsiát? – érdeklődött kíváncsian, miközben a gőzölgő csomagot szemlélte.<br/> <br/> – Tudod, hogy Dobby A Fiú, Aki Túlélte védelmezője, így mindig megajándékozza őt valamivel. Nagyon hálás, hogy megvédtelek a minisztériumi támadáskor, és nem esett semmi bajod – mondta vidáman Ron. Kicsomagolta a batyut, kivett egy nagy pogácsát, és odadobta Harrynek, aki ügyesen elkapta. – Tessék, ez hátha bátorságot önt beléd. <br/> <br/> – Nem is…<br/> <br/> – Tényleg nem ártana, Harry – dünnyögte, miközben odament mellé, és leült az ágyára. – Látszik, mennyire ideges vagy. Amondó lennék, hogy még mindig odaszólhatunk anyának, hogy hozzánk gyere karácsonyozni. Pont Piton – fintorgott –, akivel eddig kölcsönösen utáltátok egymást. <br/> <br/> Harry zavarában a ládájából kilógó zokniért nyúlt, aminek már jó ideje kereste a párját.<br/> <br/> – Azért ez nem teljesen igaz így – mondta halkan. – Tudod, hogy mindketten megjátszottuk magunkat, aztán a sorozatos okklumenciák csak rádöbbentettek minket az igazságra, így már nem volt nehéz barátokká válni.<br/> <br/> Ron a szájába tömte pogácsájának a felét, aztán igyekezett gyorsan megrágni és lenyelni azt.<br/> <br/> – Szerencsére van valami látszatja a dolognak, hogy jó hatással vagy rá – jegyezte meg már vidámabban. – Az elmúlt időszakban többször vont le pontot a saját házától, mint a mienktől. Neville múltkor számolta. Így talán még esélyünk is lesz a házkupára. – Tartott egy kis szünetet, és miután Harry egy sóhajjal lecsukta a ládáját, akkor folytatta. – Na, gyere, nemsokára indul a vonat, és nem szeretném lekésni. – Harry azonban továbbra sem mozdult. – Jól meggondoltad magad, biztosan nála akarsz lenni?<br/> <br/> Harry már nagyon unta a dolgot, de mosolyogva szólt oda barátjának.<br/> <br/> – Igen, Ron, már mondtam párszor… pár ezerszer. – Felállt, és megigazította magán a talárját. – Csak annyira furcsa, hiszen hosszú évek óta mindig itt töltöttem a szünetet, és most máshogy lesz.<br/> <br/> – Érthető azok után, hogy Voldemort meghalt – bólintott Ron. – A varázsvilág csak most kezd igazán, hogy is mondjam… lenyugodni, így bő három hónap után. Nem csoda, ha Dumbledore is úgy gondolta, ilyenkor elmegy nyaralni, aztán az egész iskolának hosszabb téli szünetet ad. Bár biztos vagyok benne, hogy ő nem nyaral – nevetett fel. Közben mindketten magukra kanyarították vastag kabátjukat és sálukat. – Hova tetted a szelencét?<br/> <br/> Harry előhúzta a zsebéből a kicsiny dobozt. Sötétkék alapon aranyszínű csíkok díszítették, a maga nemében nagyon gyönyörű volt.<br/> <br/> – Mindig itt van nálam, és reménykedek benne, hogy egy nap ki tudom nyitni. Anyám direkt hagyta ezt rám.<br/> <br/> – Gondolom, nem véletlenül volt pont a széfedben elrejtve – húzta össze a szemöldökét Ron. – A szünetben lesz időd dolgozni rajta, abban biztos vagyok. Sőt, abban is, hogy Hermione készségesen fog segíteni neked – kacsintott rá.<br/> <br/> Harry mosolyogva bólintott, amikor a lányra gondolt, aztán még vetett egy utolsó pillantást a hálótermükre, majd mindketten távoztak, hogy minél előbb ott legyenek a többi távozó diákkal.<br/> <br/> A vonat fülsiketítően sípolt egyet, arra figyelmeztetve, hogy mindjárt indul vissza Londonba. Hermione gyorsan átölelte Harryt, aztán eltartotta magától, miközben Ron a vonat ablakából pillantott le rájuk. Néha be-behúzta a fejét, amikor egy nagyobb széllökés némi havat csapott az arcába.<br/> <br/> – Ne aggódj, pár nap múlva mi is meglátogatunk! A könyvekre pedig vigyázz, némelyik olyan helyről származik, hogy azt jobb, ha Piton nem tudja – nevetett rá.<br/> <br/> – Hermione…<br/> <br/> – A cél szentesíti az eszközt, ennyi! – vágott közbe a lány, szorosabban összehúzva maga körül a kabátját. – Biztos vagyok benne, hogy jól fogod érezni magad, én pedig nagyon kíváncsi vagyok az új házatokra, és arra az emlékműre is, amit a szüleid tiszteletére készítettek. Már sokat olvastam róla.<br/> <br/> A lány felsietett a vonat lépcsőjén, amikor ismét sípolás hallatszott. <br/> <br/> – Szia, Harry! – integettek neki a barátai, ő pedig nézte, ahogy a vonat kigördül az állomásról, majd egyre távolabbra kerül tőle, és végül eltűnik az óriási fehérségben. Pár felügyelő tanár, mint ahogy Piton is, most itt maradt, csak a felszállást kísérték figyelemmel, míg a többiek a vonaton tettek szolgálatot.<br/> <br/> Piton mesélte is, hogy sosem volt az a tanár, aki mindig a vonaton felügyelt, mert neki minden alkalommal más dolga akadt: rögtön sietett a Szent Mungóba, vagy pedig egyéb bájitalmesteri találkozókra. Ezúttal persze egy ilyen sürgető dolga sem volt, csak az, hogy hazavigye őt – ami még furcsa érzés volt Harry számára. Mint ahogyan az is, hogy figyeli a távozó vonatot, és boldog, amiért most nem kell magányosan visszafordulnia Roxfortba. <br/> <br/> Lépteket hallott, és amikor odafordult, megpillantotta Pitont, amint közeledik feléje, miután elköszönt a kollégáitól. Vastag köpenyének szélét csak úgy tépte a szél az immáron üres vasútállomáson, vastag fekete kabátját pedig fehér pöttyök tarkították.<br/> <br/> – Bánatosnak látszol – állapította meg Piton, amikor odaért, aztán meredten bámult rá. <br/> <br/> – Mi az? – kérdezte ingerülten Harry.<br/> <br/> – Értékelném, ha néha normálisan felöltöznél. – Harry továbbra is értetlenül bámult vissza, mire Piton megrázta a fejét, és egy sóhajjal megigazította a fiú sálját. – Tudod, hogy pár nap múlva láthatod őket – tárta szét a karját, hogy Harry odalépjen mellé, és hozzábújjon. Igaz, hogy a hoppanálás miatt volt, de akkor is szerette ezt az érzést, hogy végre ennyire óvón magához öleli.<br/> <br/> – Nem vagyok bánatos, csak elgondolkodtam – mondta Harry. – Régi dolgokról, és azért tűnhettem szomorúnak. De nem vagyok az, tényleg – bizonygatta, és a toronyból hozott pogácsát gondosan becsomagolta, hiszen hoppanálás előtt jobb, ha nem eszik.<br/> <br/> – Talán nem ebédeltél? – kérdezte gyanakvóan Piton, és összehúzott szemöldökkel figyelte a mozdulatait.<br/> <br/> – De igen, ettem, és ha akarod, tanúkat is kerítek hozzá – csúfolódott Harry kedvesen. Tudta, hogy Piton hajlamos a túlzott aggódásra, mióta akkora életveszélyben volt Voldemort miatt. – Ez csak egy szerencsepogácsa. Rontól.<br/> <br/> – A ládád már az otthonunkban van – közölte Piton, nem feszegetve tovább a pogácsás kérdést. – Készen állsz, mehetünk? – Harry bólintott, aztán lehunyva a szemét várta, hogy apja elhoppanáljon velük.<br/> <br/> Az érzés továbbra sem szerepelt a kedvencei között, de azért szerette, hogy ezzel az utazási móddal ilyen hamar elérik a varázslók a céljukat. Bár ettől függetlenül nagyon várta a megtanulását.<br/> <br/> Godric's Hollow még ebben a cudar időben is sajátosan vonzóan nézett ki. A magas, terebélyes fák és a barátságos házak együttese különösen szép látványt nyújtott a nagy mennyiségű hóval együtt. Egy félreeső helyre érkeztek, onnét pedig – ahogyan az múltkor is volt – Harry először mindenképpen a főutcát akarta látni.<br/> <br/> Amikor odaértek, mindketten megálltak a csodás emlékműnél, ami előtt szépen eltakarították a havat. Az emlékmű a jelenlétükkor átalakult szülei és az ő kicsiny képmásává. Piton kicsit hátrébb állt, mikor Harry leguggolt, hogy meggyújtson pár gyertyát. A nagy szél minduntalan eloltotta a lángokat, Harry pedig nem ismerte az ezt megakadályozó varázsigét.<br/> <br/> Piton furcsa arckifejezéssel ismét meggyújtotta a gyertyákat, majd előhúzta a pálcáját, és elmormolta a kérdéses varázsigét is.<br/> <br/> Kis idő múltán Piton aztán felállt, és csendesen megszólalt:<br/> <br/> – Mehetünk? – kérdezte, Harry pedig bólintott, és ő is kiegyenesedett. – El szeretnél menni a temetőbe is?<br/> <br/> – Nem, majd talán holnap, vagy azután – felelte Harry, le sem véve szemét a gyertyákról. – Nagyon fárasztó volt az elmúlt pár hét, egy ideig nem is akarok seprűt látni, csak pihenni.<br/> <br/> Elindultak a falu főutcáján egészen végig, Piton házához, ami immáron Harry tulajdonát is képezte. Szülei háza a falu másik oldalán volt található, de ahhoz most nem érezte magát erősnek, hogy meglátogassa. Talán Piton ezért is vett inkább a falu túlsó felében házat, hogy ne emlékeztesse Harryt mindig a veszteségre.<br/> <br/> – Apropó, látás – jegyezte meg Piton komoran –, az igazgató úr szeretne meglátogatni téged a szünidő alatt. Elmondása szerint erre fog majd járni, hogy meglátogathassa a húga, Ariana, és az anyja sírját, majd visszafelé jövet bejönne.<br/> <br/> – Akkor intézd úgy, hogy ne legyek itthon – mondta Harry dühösen, miközben már majdnem a házhoz értek. Piton viszont megállította őt, és szembefordította magával. <br/> <br/> – Tudom, hogy dühös vagy rá, Pot… Harry – nézett a szemébe Piton. – De nem kerülheted el örökké. Mióta úgy helyben hagytad az irodáját, egyszer sem álltál vele szóba, még akkor sem, mikor a tervet kidolgoztuk Voldemort tőrbe csalására. Van róla fogalmad, mennyire rosszulesett ez neki?<br/> <br/> Harry dacosan viszonozta a komoly tekintetet. <br/> <br/> – Nekem pedig az, hogy annyit kivételezett velem, és emiatt te nem annak láttál, akinek kellett volna! A jóslat eltitkolásáról pedig ne is beszéljünk! Tudta, milyen életem volt Dursleyéknél, és nem tett ellene semmit. Egyáltalán semmit! Úgyhogy részemről lezártnak tekintem ezt a témát – tette még hozzá dühösen, és összerezzent, amikor a hűvös szél az arcába csapta az újonnan érkező friss havat.<br/> <br/> A bájitalmester erre csak lemondóan megrázta a fejét.<br/> <br/> – Menjünk be, még mielőtt jobban havazni kezd – javasolta békítően, és a számos védő- és zárvarázslat feloldása után már bent voltak a meleg előszobában. Harry levette vastag kabátját és sálját. – Mit szeretnél csinálni pihenés címszó alatt? – érdeklődött Piton, miután ő is megszabadult a kinti öltözékétől. – Elhozattam a könyvesboltból azokat a könyveket, amiket még szerettél volna, csak múltkor nem akartad cipelni őket.<br/> <br/> Harry elmosolyodva dőlt neki a nappali ajtófélfájának. <br/> <br/> – A kis griffendélest túlságosan is elkényezteted – gúnyolódott. – Azokat azért hagytam ott, mert szerintem már így is túlzásba vitted azt, hogy sok könyvem legyen.<br/> <br/> A bájitalmester egy pillanatra a plafonra emelte a tekintetét.<br/> <br/> – Óh, csak mert sajnálatos módon Granger még nem jutott el odáig, hogy téged és Weasleyt rávegyen, hogy magatoknak is vásároljatok könyveket – jegyezte meg gúnyosan, ami sokkal hihetőbb volt, mint az övé az imént. Piton aztán ismét ránézett. – Erről jut eszembe, holnap elmehetnénk bevásárolni, mivel az elmúlt időszakban nem sikerült még a melegebb ruhákat megvenni számodra. Kissé nagy volt a felhajtás mostanság, sajnálom, hogy nem volt időm rá – mondta bűntudatosan.<br/> <br/> Harry legyintett.<br/> <br/> – Szerintem te tudod a legjobban, hogy megvagyok nélkülük is egy ideig. Tudom, hogy nagyon elfoglalt voltál. Szent Mungo, meg a Rend… – magyarázta Harry, és ásított egy hatalmasat.<br/> <br/> – Pedig amilyen idő lesz a közelgő hetekben, igencsak fontos lenne bővíteni a ruhatáradat, úgyhogy holnap elmegyünk, és punktum – jelentette ki szigorúan Piton, aztán pedig gúnyos mosoly jelent meg az arcán. – Hallottam Minervától, hogy nagyon jól telt a tegnap éjszakai évzáró parti a toronyban.<br/> <br/> Harry elfordult, és bement a szobájába, aztán lerogyott a saját, terjedelmes ágyára. Piton követte, de ő nem ült le, csak nekitámaszkodott az ajtófélfának, mint ahogy az imént Harry.<br/> <br/> – Ó, gúnyolódj csak, akkor is jó volt a buli – mondta önelégülten, de erre Piton félelmetesen elmosolyodott.<br/> <br/> – Igen, hallottam, hogy Miss Weasleyvel milyen jó lehetett.<br/> <br/> Harry érezte, hogy lángolni kezd az arca, amikor rájött, apja mire céloz ezzel. A díszpárnáért nyúlt, és a tanárhoz vágta, aki ügyesen elkapta azt.<br/> <br/> – Tudod mit? Alszom inkább – közölte Harry, és hogy ennek nyomatékot adjon, el is terült az kanapén, és hátat fordított neki. – És különben is, Ginny… ővele nem… ah, mindegy.<br/> <br/> – Nos, igen, nyilvánvalóan nem sokat alhattál – jegyezte meg gunyorosan Piton, határozottan élvezve a helyzetet.<br/> <br/> – Tan… Perselus! – szólt rá ingerülten Harry, amikor fektében apja felé fordult, aki már ott állt mellette egy takaróval a kezében.<br/> <br/> Piton felhúzott szemöldökkel pillantott le rá.<br/> <br/> – Határozottan jobban szeretem a másik megszólítást. Esetleg, ha már itthon vagyunk, ne úgy viselkedj, mintha a tanórámon lennél.<br/> <br/> – Talán akkor, ha nem feszegeted a szexuális életemet – vetette oda mogorván Harry, és hasra fordult, aztán lehunyta a szemét, mert az ólmos fáradtság egyre jobban eluralta.<br/> <br/> – Sajnálom, de egy apa aggódni szokott – hallotta Piton halk hangját. – Nem szeretnék például idő előtt unokákat...<br/> <br/> – Ó, fejezd már be! – emelte fel a hangját Harry csukott szemmel. – Semmit sem tudsz…<br/> <br/> – Igen, valahogy idegesít ez a tudat – vetette közbe szárazon Piton.<br/> <br/> – …Ginnyvel nem történt semmi olyasmi, és nem is hiszem, mert én lehet mással… érted.<br/> <br/> – Na jó, hagylak aludni – döntött Piton, hangja furcsán csengett. – Szemmel láthatólag rád fér, ha már összefüggően sem tudsz beszélni.<br/> <br/> – Tudod, mikor fogok én veled bájitalokat főzni – motyogta Harry nyűgösen, aztán még mielőtt elaludt volna, érezte, ahogy Perselus meleg takarót terít rá.<br/> <br/> </p>

<p></p><center>
  <p>
    <b>oO{~H~}Oo</b>
  </p>
</center><p><br/> <br/> Óvatos érintések… Kicsit megborzongott, amikor társa ujjával kecsesen végigkövette oldalának vonalát. Csukott szemmel elmosolyodott, mikor eszébe jutottak az előbbi szeretkezésük pillanatai. <br/> <br/> – Sokáig aludtam? – kérdezte végül.<br/> <br/> – Nem, talán félórát… nem tudom.<br/> <br/> – Harry még nem keresett? – faggatózott tovább és felpillantott.<br/> <br/> – Nem. Szerintem elég sokáig fog még aludni, ami ad még nekünk egy kis időt, nem igaz? – kérdezett rá Lupin, mire Perselus beleegyezően bólintott, és pillanatokkal később már a férfi fölé került a takaró alatt. <br/> <br/> Remus erősen magához húzta őt, Perselus pedig nyelvével sürgető csókra hívta a másikat. Perselusból kiszakadt egy halk sóhaj, amikor Remus kettejük közé nyúlt, és erősen megszorította a férfiasságát. Mikor elváltak, mindketten kapkodó lélegzetvétellel néztek a másikra. Lupin persze tudta, hogyan kell elrontani a pillanatot, amivel lelkiismeret-furdalást okozott Perselusnak.<br/> <br/> – Látom, hogy nagyon aggódsz, Perselus – jegyezte meg szelíden. <br/> <br/> – Rossz a szemed.<br/> <br/> – Majd összecsiszolódtok Harryvel, csak adj időt magatoknak – erősködött Remus.<br/> <br/> Perselus erre már elég csúnyán nézett.<br/> <br/> – Ha nem bánnád, Lupin, nem hoznám be Pottert az ágyunkba, mikor épp...<br/> <br/> – Igen, igazad van. Egyébként jobban szeretem, ha a keresztnevemen szólítasz – jegyezte meg Remus, aztán fitogtatva erejét, könnyedén fordított helyzetükön, így Perselus került alulra. – Most pedig szeretném tényleg kihasználni az alkalmat, mert még aránylag üres a ház. <br/> <br/> – Nem mintha nem tettem volna legalább öt bűbájt az ajtóra… – gúnyolódott Perselus, de rögtön abbahagyta, amikor Lupin úgy mozdult, hogy elfelejtse az aggodalmakat.<br/> <br/> – Azért vagyok itt, hogy elfeledtessem veled a gondokat. – Remus a lábával simogatta a vádliját. <em>Igen</em>, ez határozottan jó figyelemelterelés lenne. – Ugye sikerülni fog?<br/> <br/> – Biztos vagyok benne… és különben is, te vagy a soros – jegyezte meg Perselus, mire Lupin egy követelőző csókkal hallgattatta el.<br/> <br/> Remus szinte egy örökkévalóságig kínozta őt: elhalmozta csókokkal, miközben ujjaival egyre jobban izgatta. Perselus majdnem megadta magát annak az ügyes kéznek, mikor szeretője visszahúzta ujjait, nem hagyva, hogy ennyitől elérje a csúcsot. Remus gyorsan bevonta férfiasságát az egyik legjobb bájitallal, aztán nem késlekedett tovább.<br/> <br/> Perselus felnyögött az érzésektől, amikor Remus beléhatolt, és minden szorongása tovatűnt. Nem maradt más, csak az élvezet, ami minden gondot elfeledtetett, ahogy szerelme mondta. Minden egyes lökésnél egyre jobban magához szorította, és nem kellett sok idő, mire Perselus halk kiáltással elélvezett. Érezte, hogy Remusnak sem kell már sok, így egy nem túl durva csókhoz folyamodott, mire őt is elérte a beteljesedés. <br/> <br/> Ráereszkedett Perselusra, és a nyakába temette az arcát, miközben mély levegőket vett. Perselus átölelte, mialatt arra gondolt, mennyire tökéletes ez így, ahogy szeretője még mindig benne van, és mindketten pihegnek a szeretkezés utóhatásaitól.<br/> <br/> – Még mindig aggódsz – jegyezte meg Remus, ahogy felemelkedett, és ránézett.<br/> <br/> – Csak rossz érzésem van – közölte Perselus. – Majd elmúlik. Pláne, ha folyamatosan segítesz benne.<br/> <br/> – Minden rendbe fog jönni, Harry kiheverte az elmúlt időszakot – mondta türelmetlenül Remus. <br/> <br/> – Sajnálom, hogy túlságosan is beleégtek az agyamba Harry sikolyai – közölte Perselus színtelenül. – Nem akarom, hogy egy kisebb trauma miatt újra visszakerüljön abba az állapotba, amikor megátkozták.<br/> <br/> – De már meggyógyítottad – érvelt Remus.<br/> <br/> – Akkor most közlöm, hogy egy ősi, elfeledett átkot alkalmaztak rajta, amiről senki sem tudja, véglegesen kigyógyítható-e belőle. Az más kérdés, hogy minden jel arra mutat, sikerült – tette hozzá Perselus komolyan. – Ha ismét rémálmok fogják gyötörni, nem tudhatjuk, mennyire fájdalmas és valódi lesz a számára, vagy veszélyezteti az életét.<br/> <br/> – Rettentően aggódsz, hogy magadra haragítod – sóhajtotta Remus. – Nem kéne. Harry nagyon megértő. Még a titkolózást és a hazudozást sem utálja annyira, mint hogy csalódnia kelljen valakiben. És csalódni fog benned, mert félsz elmondani neki egy olyan dolgot, amiért nem haragudna.<br/> <br/> A bájitalok mestere felhorkant.<br/> <br/> – Utálom az érzést, hogy te még mindig jobban ismered Harryt, mint <em>én</em>, aki <em>az apja</em> vagyok – morogta. <br/> <br/> Remus inkább sajátos módszerrel hallgattatta el, így újabb csókban olvadtak össze.<br/> </p>

<p></p><center>
  <p>
    <b>oO{~H~}Oo</b>
  </p>
</center><p><br/> <br/> Harry estefelé ébredt fel, amikor már a nap rég lement, és szomorúan konstatálta, hogy az első szünidei napját jól átaludta. Bár ahogyan visszagondolt az előző éjszakai bulira, nem volt azért annyira rossz következmény az efféle másnap. Ron semmit sem említett Ginnyről, csak Hermione miatt tett érdekes megjegyzéseket délelőtt.<br/> <br/> Vigyorogva fordult hátra az ágyon, amikor eszébe jutott az a szenvedélyes csók, amivel a kissé becsiccsentett Hermione ajándékozta meg hajnali háromkor. Ginny pedig… hiába volt annyira <em>készséges</em> vele szemben, akkor sem tudta Hermionét kiverni a fejéből. <br/> <br/> Korgó gyomra emlékeztette arra, hogy itt az ideje utánanézni valami vacsora-féleségnek. Persze a konyhában nem talált semmi ehetőt, de volt egy gyanúja, hogy a kész vacsorája valahol máshol lehet. Nem is tévedett, amikor a nappaliban megpillantotta a bájitalmestert a kanapén ülve, amint az asztal fölé hajol. Elmélyülten tanulmányozott egy kódexet, és a mellette lévő pergamenre jegyzetelt. Az asztalon egy üres tányér jelezte, hogy az ő részét már megette, míg Harryé mellette pihent egy bűbájjal elvarázsolva, hogy friss és meleg maradjon.<br/> <br/> Amikor Harry bement, Piton csak egy pillanatra nézett fel, aztán összehúzott szemöldökkel ismét a tanulmányra fordította a figyelmét.<br/> <br/> – Nocsak, a korgó gyomrod idecsábított? – kérdezte kissé gúnyosan, de Harry tudta, hogy ebben a beszédmódban már semmi bántó sincsen. Bólintott, és lekucorodott apja mellé a kanapé végébe. Piton először kortyolt borostyánszínű italából, aztán átnyújtotta fiának a vacsorát. Harry egy pillanat töredékéig figyelte apját, mint aki nem lenne jól, és alkohollal próbálja a dolgokat enyhíteni. – Nos, remélem, ízleni fog, elvégre nem a tökéletes házimanók készítették.<br/> <br/> Harry kissé csúnyán nézve vette át a tányérját.<br/> <br/> – Amikor lábadoztam a minisztériumi támadás után, akkor is te főztél – emlékeztette Pitont –, biztos vagyok benne, hogy ez is ugyanolyan finom.<br/> <br/> A bájitalmester tekintete elsötétült, miközben Harry felhúzta a térdét, hogy támasztékot adjon a tányérnak.<br/> <br/> – Azok teljesen más jellegű ételek voltak – mondta komoran –, amik a gyógyulásodat segítették elő. Jól aludtál?<br/> <br/> Harry bólintott, de már bánta, hogy eszébe juttatta Perselusnak azokat a nehéz napokat, amikor hosszú ideig súlyos sérülésekből gyógyult fel. Bár biztos volt benne, hogy az utóhatásoktól Piton jobban szenvedett, mint ő maga. Nem volt olyan éjszaka, amit végig tudott volna aludni a rémálmoktól. Egy átok, amely felnagyította minden eddig rossz élményét, és Piton nagyon erős bájitalával is egy hétig tartott kihevernie. <br/> <br/> Most viszont már egy hónapja nem voltak rémálmai, de tanára még mindig aggódott érte, hogy ismét át kell élnie egy régi emléket. <br/> <br/> – Mit csinálsz amúgy? – érdeklődött Harry, hogy elterelje Piton gondolatait.<br/> <br/> A bájitalmester ismét megjelölt valamit a pergamenen, aztán félretette azt.<br/> <br/> – A Szent Mungo súlyos sérültjeit ellátó osztályának fejlesztettem ki egy igen erős bájitalt, amit pár napon belül el is fogok készíteni. – Hátradőlt, és kicsit letörten pillantott rá. – Ne haragudj, hogy a szünetben be kell mennem. Tudom, hogy azt ígértem, több időt töltünk együtt, de vannak dolgok, amik nem várhatnak.<br/> <br/> Harry kissé csúnyán nézett rá két falat között.<br/> <br/> – Eléggé megismertél az elmúlt évben, nem gondolod? Tudod, hogy megértem. Fontos munkád van, az pedig életeket ment. – Piton tekintete enyhült egy kicsit, bár még mindig látszott, hogy nagyon sajnálja a dolgot. Egy darabig csendben evett, aztán folytatta: – Ne aggódj, nem fogok unatkozni. Sirius és Remus is megígérték, hogy itt lesznek a szünet nagy részében. Gondolom, majd akkor mész be a Szent Mungóba, mikor Sirius itt lesz… ugye?<br/> <br/> Piton bólintott.<br/> <br/> – Szerintem jobb, ha olyankor nem leszek itt – közölte semlegesen hangon. – Már megbeszéltük Lupinnal. Egyébként itt volt este, míg aludtál.<br/> <br/> – Igen, mintha említette volna – emlékezett rá vissza Harry, és amikor befejezte a vacsorát, letette a tányért az asztalra. – Gondolom, segített a papírmunkában, ahogy szokott.<br/> <br/> A bájitalmester arca kiismerhetetlen vált, de egyetértően bólintott.</p>
  </div>
  