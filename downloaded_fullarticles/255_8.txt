
  <div class="userstuff module" role="article">
    <h3 class="landmark heading" id="work">Chapter Text</h3>
    <p>Czarny, kudłaty pies leżał na nie pościelonym łóżku. Jego pysk spoczywał na poduszce, a szare oczy wpatrywały się w zniszczone drzwi. Wąchacz, a raczej Syriusz Black, był wyczerpany. Całe wakacje spędził zamknięty w swoim pokoju, w domu przy Grimmauld Place dwanaście. Przez ostatnie dwa miesiące musiał znosić tortury. Dosłownie. Odkąd został przydzielony do Gryffindoru, nie był mile widziany w domu, więc od kilku lat znosił Crucio i inne potworne klątwy w milczeniu.<br/>
Bo powinien być w Slytherinie.<br/>
Bo przyjaźnił się ze szlamami.<br/>
Bo przynosił hańbę nazwisku Black. </p>
<p>Przez dziesięć miesięcy w roku był całkiem szczęśliwy. W Hogwarcie czuł się bezpiecznie. Z przyjaciółmi mógł być sobą. Szykując psikusy i łamiąc serca dziewczyn przez zwykłe odmówienie kolejnego nudnego wyjścia do Hogsmeade, mógł udawać, że wszystko jest dobrze.<br/>
Jak bardzo tęsknił za swoimi przyjaciółmi. Za Jamesem, który był mu jak brat. Za Peterem, który zawszę przynosił im najlepsze przekąski prosto ze szkolnej kuchni. I za Remusem, który był po prostu najmilszą osobą pod słońcem.<br/>
Wąchacz zaskomlał cicho na myśl o przyjaciołach. Trwał ostatni tydzień wakacji. Wytrzyma to i wróci do prawdziwego domu, do Hogwartu. Da radę. Wytrzyma.<br/>
Gdzieś na dole trzasnęły drzwi. Syriusz usłyszał głos swojego ojca. Orion krzyczał coś o Czarnym Panie i nieudanej misji. Syriusz z bólem zmienił się w człowieka. Już wiedział, co go czeka. Rozległ się tupot stóp na schodach. Młody Black zauważył, że trzęsą mu się ręce. Mocno zacisnął zęby. Jeszcze chwila i znów poczuje ten ból. Ten ogromny ból, przez który można stracić zmysły. Drzwi do pokoju ozdobionego plakatami z mugolskich gazet i godłem Gryffindoru otworzyły się tak gwałtownie, że uderzyły o sąsiednią ścianę.<br/>
- Ty - wydyszał Orion Black - to wszystko twoja wina! - krzyknął i wyciągnął różdżkę.<br/>
- Silencio! Crucio!<br/>
Ciało jego syna zsunęło się na ziemię. Usta nastolatka otworzyły się w niemym krzyku. Łzy napłynęły do oczu Syriusza, ale wiedział, że nie może płakać. To tylko pogorszyłoby jego sytuację. Nie mógł okazać słabości. Zacisnął zęby. Wytrzyma. Nie mógł złapać oddechu. Wytrzyma. Wbił paznokcie w drewnianą podłogę. Wytrzyma. Chciał spojrzeć na swojego ojca, ale zamiast tego jego wzrok padł na stare zdjęcie na ścianie. Zwijał się z bólu i patrzył na twarze swoich przyjaciół. Wytrzyma. W końcu Orion opuścił różdżkę.<br/>
- Nędzny zdrajca. - mruknął patrząc na swojego pierworodnego, a potem opuścił pokój. Jednym ruchem różdżki cofnął zaklęcie uciszające, a drugim zamknął drzwi.<br/>
Syriusz leżał na zimnej podłodze. Oddychał głęboko. Całe jego ciało drżało. Łzy zostawiały mokre ślady na jego twarzy.<br/>
Wytrzymał.</p>
<p>
  <b>/*•.•°*°••.•°•*</b>
</p>
<p>Był pierwszy września 1975 roku. Dworzec King’s Cross był jak zawsze zatłoczony. Dochodziła jedenasta i co chwilę ludzie znikali w okolicach barierki oddzielającej dwa perony. Na peronie dziewięć i trzy czwarte panował jeszcze większy tłok. Słowa pożegnania mieszały się z wrzaskami sów i miauczeniem kotów. Dziesięć minut przed odjazdem Syriusz Black pojawił się na dworcu w towarzystwie skrzata domowego.<br/>
- Dzięki, Stworku - powiedział młodzieniec. Skrzat zniknął bez odpowiedzi. Syriusz westchnął. Nawet służący go nie lubił. Potrząsnął głową i przybrał obojętny, ale wyluzowany wyraz twarzy. Nikt nie musiał wiedzieć o jego zmartwieniach.<br/>
Już prawie zaciągnął swój bagaż do pociągu, kiedy ktoś wpadł w niego z rozpędu.<br/>
- Syriusz!<br/>
Chłopak ledwo zorientował się kto go przytula. Oczywiście był to James. Odsunął go od siebie delikatnie. Nadal był obolały po wczorajszym pożegnaniu z ojcem, ale nikt nie musiał o tym wiedzieć.<br/>
- Hej, Potter - przywitał się i uśmiechnął się szeroko - Dobrze cię widzieć!<br/>
Dopiero teraz zobaczył stojącego za Jamesem Remusa.<br/>
- Cześć!<br/>
Szatyn popatrzył na niego poważnie.<br/>
- Nie pisałeś całe lato. Zero znaku życia. - powiedział Lupin oskarżycielskim tonem, a Syriusz przewrócił oczami.<br/>
- Taaa… Nie miałem okazji.<br/>
Prawdę mówiąc, nie miał możliwości na jakikolwiek kontakt ze światem poza ścianami Grimmauld Place 12.<br/>
- Poza tym, gdybym umarł to na pewno byście wiedzieli. Moi rodzice urządzili by imprezę stulecia, więc napisaliby o tym w Proroku.<br/>
Teraz to Remus przewrócił oczami, ale po jego twarzy było widać, że nie był obrażony. Po prostu się martwił.<br/>
- Dobrze, że znowu jesteśmy razem! - ucieszył się James.<br/>
- Tak! Huncwoci w komplecie! - wykrzyknął Syriusz, a Remus odchrząknął - Co?<br/>
- Peter czeka w pociągu.<br/>
- Och. No, tak. Huncwoci prawie w komplecie!</p>
<p>
  <b>/*•.•°*°••.•°•*</b>
</p>
<p>Ostatecznie okazało się, że Huncwoci spędzili razem tylko jakaś jedna trzecią podróży, bo Remus Lupin musiał paradować po pociągu ze swoją błyszczącą odznaką prefekta. W czasie nieobecności jedynego odpowiedzialnego, trójka przyjaciół omawiała plan, który wymyślił już w poprzednim roku szkolnym.<br/>
- A więc, panowie, zostajemy animagami! - oznajmił James.<br/>
- Nie wiem, czy to taki dobry pomysł… - myślał na głos Peter Pettigrew. Siedział obok Jamesa i zajadał Czekoladową Żabę.<br/>
- Nie myśl za dużo, Peter. - mruknął Potter niezadowolony, że ktoś kwestionuje jego pomysł. W końcu dużo czytał na ten temat i nieźle to przemyślał. Był pewien powodzenia misji “towarzystwo dla Lunatyka”.<br/>
- Ja, osobiście, uważam, że to cudowna idea. - oświadczył Syriusz.<br/>
- Ha! Widzisz! Dwa do jednego!<br/>
- Tak, cudowna, że ją wypróbowałem.<br/>
- Czekaj, co?<br/>
Obaj chłopcy patrzyli na niego zdezorientowani.<br/>
- I udało mi się. - dodał nieusatysfakcjonowany ich reakcją.<br/>
- Niemożliwe! - wykrzyknął James. Peter nadal wpatrywał się w niego z szeroko otwartymi oczami i ustami.<br/>
Black uśmiechnął się tylko, a chwilę potem na jego miejscu siedział czarny pies z wysuniętym różowym jęzorem.<br/>
- Na gacie Merlina!<br/>
James był wyraźnie zachwycony, Peter też.<br/>
Syriusz zmienił się z powrotem.<br/>
- Łaaaał, to było super - powiedział Pettigrew z uwielbieniem w głosie. Syriusz rozłożył się na siedzeniu z zadowoleniem. James już chciał go wypytywać o przemianę, kiedy otworzyły się drzwi do przedziału.<br/>
- Co tam? - zapytał Remus, zajmując miejsce obok Syriusza.<br/>
- Rozmawiamy o tym, jaki wspaniały jestem. - odpowiedział mu młody Black z uśmiechem. - A co u ciebie, panie prefekcie?<br/>
- Nic nowego od pół godziny - wzruszył ramionami - Skończyłem patrol z Lily…<br/>
James od razu zaczął wypytywać o jego ulubioną czarownicę, a Remus był zmuszony dać mu odpowiedzi na wszystkie pytania.<br/>
Syriusz nie uczestniczył w tej rozmowie, ale przyglądał się Lupinowi. Widział, że chłopak co jakiś czas porusza się, jakby coś go bolało i prawdopodobnie tak było. Zbliżała się pełnia. Kiedy miała wypaść? Za trzy, cztery dni? Remus już teraz czuł rosnący w siłę księżyc, a był dzień. Czekały go bezsenne noce, pełnia i jeszcze kilka dni odreagowywania. Koszmar. Syriusz ucieszył się, że w tym roku nie będzie już tylko świadkiem. Teraz będzie mógł mu towarzyszyć i pomagać.</p>
<p>
  <b>/*•.•°*°••.•°•*</b>
</p>
<p>Było już ciemno, kiedy pociąg dotarł do Hogsmeade. Czwórka przyjaciół minęła Hagrida wołającego pierwszorocznych i zajęła miejsca w jednym z powozów.<br/>
Hogwart przywitał ich ciepłem kominków, zapachem jedzenia i chichotem Irytka. Gdy Huncwoci zajęli miejsca przy stole Gryffindoru, nie mogli zignorować braku kilku osób.<br/>
- Rodzice nie pozwolili im przyjechać. Stwierdzili, że to zbyt niebezpieczne. - oświadczył Remus, który dowiedział się o tym podczas patroli w pociągu.<br/>
Kółka minut później nastąpiła ceremonia przydziału. Pierwszorocznych nie było za wielu. Do ich domu trafiło tylko sześć, siedem osób.<br/>
Potem głos zabrał Dumbledore.<br/>
- Witam was wszystkich serdecznie! Niektórych po raz pierwszy, niektórych po raz kolejny. Na początku muszę poinformować was o przykrym zdarzeniu. Uczennica naszej szkoły, Lucy Bell, zginęła w tragicznym pożarze podczas wakacji. Do tragedii doszło z powodu ataku Śmierciożerców.<br/>
Po sali rozległy się szepty. Ktoś pisnął ze strachu. Syriusz spuścił głowę. Jego ojciec mógł się do tego przyczynić.<br/>
- Chciałbym, żebyśmy zapamiętali Lucy Bell, nie jako ofiarę, ale jako wspaniałą przyjaciółkę, pracowitą uczennicę, a przede wszystkim dobrą osobę, która w życiu codziennym świeciła nam wszystkim przykładem. Wznieśmy różdżki. - powiedział dyrektor i za jego przykładem całą sala rozjaśniała dzięki zaklęciu Lumos.<br/>
- A teraz kilka standardowych ogłoszeń. Pan Filch przypomina…</p>
<p>
  <b>/*•.•°*°••.•°•*</b>
</p>
<p>Huncwoci trafili do swojego dormitorium zmęczeni, ale najedzeni. Od razu zaczęli szykować się do spania. Oczywiście nie zapomnieli o tym, co usłyszeli przed ucztą, ale tak się złożyło, że większość nie chciała o tym rozmawiać. Wszyscy znali realia w jakich żyli. Peter i Remus codzienne dostawali Proroka, a Syriusz i James… Oni w różny sposób doświadczali tego na własnej skórze.<br/>
Ojciec Jamesa działał w Ministerstwie i w tajnej organizacji, która walczyła z Voldemortem. Już kilka razy ledwo uniknął spotkania ze śmiercią. Z tego powodu dom Potterów był ukryty wieloma zaawansowanymi zaklęciami. James jako jego syn często wiedział o poczynaniach Śmierciożerców już przed poranną gazetą. Nastolatek nienawidził życia w czasie wojny.<br/>
- Nie mogę tego znieść.<br/>
- O czym ty mówisz, James? - zapytał Remus<br/>
- O Voldemorcie.<br/>
Peter wzdrygnął się na dźwięk tego imienia.<br/>
- James…<br/>
- Nie mów mi, że nic nie możemy zrobić, bo na pewno jest coś, cokolwiek, co pomoże w walce z nim.<br/>
- Mamy po piętnaście lat, nikt przy zdrowych zmysłach nie pozwoli nam walczyć z… Voldemortem.<br/>
- Skąd wiesz? Zapytam tatę, może pozwoli przyłączyć się nam do Zakonu…<br/>
- Zakonu? Do jakiego zakonu? - zapytał Peter<br/>
- Zakon Feniksa, tak nazywa się tajna organizacja…<br/>
- James, przecież my mamy Namiar. Z nami to nie byłoby już takie tajne.<br/>
Młody Potter westchnął. To był jakiś argument. Przecież nie chciał zaszkodzić Zakonowi, chciał tylko pomóc. Teraz zamilkł, ale nie zamierzał siedzieć bezczynnie.<br/>
Syriusz wolał się nie odzywać. Wszyscy wiedzieli, że rodzice Jamesa są przeciwko Sami Wiecie Komu, tak samo jak ojciec Remusa, a nawet państwo Pettigrew. Tylko on wychował się w domu pełnym czarnej magii i złych czarodziejów. Za każdym razem, kiedy otwarcie się na kogoś wkurzył lub pokłócił się z kimś, odzywały się szepty. Ludzie zaczynali mówić o jego pochodzeniu. O tym, że może to krew Blacków się w nim odzywa. Wtedy wszyscy zaczynali go unikać, jakby był tykającą bombą.<br/>
- Chodźmy już spać. - zaproponował.<br/>
- Racja, jest już późno - zgodził się Remus i wskoczył do łóżka. James wyglądał jakby miał zamiar coś dodać, ale zrezygnował.<br/>
Godzinę później James, Remus i Syriusz nadal nie spali, ale myśleli, że inni już dawno zasnęli, więc tylko leżeli pogrążeni we własnych myślach.</p>
  </div>
  