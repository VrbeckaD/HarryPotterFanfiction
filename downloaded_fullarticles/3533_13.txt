
  <div class="userstuff module" role="article">
    <h3 class="landmark heading" id="work">Chapter Text</h3>
    <p align="center"> </p><p align="center"><em>So love me like you do, lo-lo-love me like you do</em><br/> <em>Love me like you do, lo-lo-love me like you do</em><br/><em> Touch me like you do, to-to-touch me like you do</em><br/><em> What are you waiting for?</em><br/> <em>(Ellie Goulding)</em></p><p> </p><p> </p><p>Harryn sisällä poltti ja korvensi. Oli kulunut neljä vuotta siitä kun hän oli viimeksi koskettanut Draco Malfoyta. Neljä pitkää ja yksinäistä vuotta ilman sitä riehuvaa tunnetta, minkä Dracon kosketus oli hänessä aiheuttanut.</p><p>Sellaista tunnetta ei ollut olemassa, niin Harry oli uskonut aina aikaisemmin, aina siihen hetkeen saakka kun oli ensimmäisen kerran työntynyt Dracon sisälle ja räjähtänyt. Alfana Harrylla oli ollut monia kumppaneita, niin omegoita kuin Dracon kaltaisia betoja, mutta yksikään ei ollut koksaan aikaisemmin herättänyt Harryssa sellaisia tunteita kuin Draco.</p><p>Heidän toinen, ja tähän mennessä viimeisin kertansa oli ollut uskomaton. Draco oli ollut avoin, toivottanut Harryn tervetulleeksi kaikin mahdollisin keinoin ja jopa tarjonnut kaulansa Harryn purtavaksi. Mutta Harry ei ollut purrut. Yhdellä eleellä hän olisi voinut sitoa Dracon itseensä loppuelämäkseen.</p><p>Joskus hän mietti miksi hän ei ollut tarttunut tilaisuuteen. Halu purra ja omistaa Draco oli ollut voimakas, eikä Harry ollut koskaan kokenut vastaavaa muiden kumppaneidensa kanssa. Vaikka hänellä oli alfana riittänyt seuraa ja aina ennen kyse olikin ollut vain ja ainoastaan seksistä.</p><p>Paitsi ehkä Ginnyn kanssa. He olivat sitoutuneet toisiinsa muilla tavoilla ja saattaneet maailmaan kolme ihanaa, fiksua ja mahtavaa lasta. He olivat olleet hyvä perhe niin pitkään kun sitä oli kestänyt. Se, ettei Harry ollut koskaan halunnut purra Ginnyä ja sitoa tätä itseensä, oli lopulta hiertänyt heidän välejään niin, ettei heillä ollut muuta vaihtoehtoa kuin erota.</p><p>Ehkä Harry olikin joskus halunnut Ginnyä, mutta velvollisuus alfana oli ollut aina liian suuri. Mikäli hän olisi purrut Ginnyä, hän ei olisi voinut enää sen jälkeen olla apuna ja tukena uusille omegoille. Vaikka omegat olivatkin harvinaisuuksia nykyisin, niin aina silloin tällöin joku nuorukainen osoittautui sellaiseksi, aivan kuten Scorpius Malfoy neljä vuotta sitten. Ja koska alfat olivat harvassa, monet perheet kääntyivät automaattisesti Harryn puoleen, joka oli ehkä velhomaailman tunnetuin alfa.</p><p>Hänellä ei siis ollut vaihtoehtoja. Niin hän vakuutti itselleen. Hän ei voinut sitoutua, sillä häntä tarvittiin. Niin oli ollut aina, Harry oli koko velhomaailman pelastaja niin monella tasolla.</p><p>Mutta oltuaan ensimmäisen kerran Draco Malfoyn kanssa Harry oli joutunut miettimään elämäänsä uudelleen. Draco oli räjäyttänyt hänen tajuntansa tavalla, jota yksikään toinen ei ollut koskaan tehnyt. Draco oli alistunut Harrylle tavalla, mikä oli hyvin epätyypillistä betalle ja Harry alfana oli järkytyksekseen huomannut, että halusi miellyttää tätä epävarmaa betaa. Hän oli halunnut liehitellä ja vakuutella betalle tämän olevan parasta koko maailmassa. Sitä tunnetta Harry ei myöskään ollut kokenut koskaan aikaisemmin.</p><p>Miksi he eivät sitten olleet sitoutuneet? Mikä oli pidätellyt Harrya? Vastaus oli yksinkertainen: Scorpius Malfoy, Dracon ainoa poika, joka oli omega. Neljä pitkää vuotta Harry ja Draco olivat odottaneet, että Scorpius löytäisi itselleen kumppanin, alfan, sitoutuisi ja jatkaisi Malfoyn sukua. Oli nimittäin olemassa pieni mahdollisuus, että jompikumpi Harryn pojista, James tai Albus, osoittautuisi alfaksi, ja silloin heillä ei olisi mitään mahdollisuutta Dracon kanssa.</p><p>Joskus Harry mietti, miksi hän ei ollut itsekäs ja vain ottanut Dracoa? Mutta hän tunsi itsensä liian hyvin. Hänellä ei ollut sydäntä vielä nuorelta mieheltä elämänsä onnea, sillä omega ilman kumppania oli sama kuin elämä pimeydessä ilman rakkautta. Niinpä Harry oli joutunut kahlitsemaan tunteensa Dracoa kohtaan, sulkemaan mielestään mahdollisuuden heistä kahdesta ja tyytynyt odottamaan.</p><p>He eivät olleet koskaan kertoneet kenellekään siitä, mitä he voisivat olla. Harry ei halunnut asettaa turhia paineita omille lapsilleen, ja Draco puolestaan ei tahtonut syyllistää poikaansa. Vaikka he eivät olleet tavanneet kovinkaan monta kertaa kuluneiden vuosien aikana, se olisi ollut liian vaikeaa ja tuskallista heille molemmille, he olivat olleet kuitenkin tiiviissä kirjeenvaihdossa keskenään.</p><p>Nuo kirjeet olivat olleet Harryn tukipilari näiden vuosien aikana. He olivat puhuneet kirjeiden kautta paljon, he olivat jakaneet ilojaan, surujaan, arkeaan ja juhliaan. He olivat tutustuneet toisiinsa ja he olivat kirjoittaneet myös siitä raastavasta kaipuusta. Mutta koskaan he eivät olleet kirjoittaneet, että <em>entä jos</em>, sillä se oli liian vaikeaa. Entä jos heillä ei olisikaan yhteistä tulevaisuutta? Entä jos Scorpius valitsisi Jamesin tai Albuksen?</p><p>Vaikka Harry oli harrastanut seksiä useidenkin kumppaneiden kanssa, hän ei ollut kuitenkaan pystynyt saavuttamaan sitä samaa nautintoa kenenkään kanssa minkä hän oli jakanut Dracon seurassa. Muisto Dracosta oli liian vahva ja Harry tiesi, ettei tulisi enää koskaan löytämään itselleen samanlaista kumppania kuin Draco.</p><p>Vuodet olivat vierineet hitaasti, lapset olivat aikuistuneet ja sekä hän että Draco olivat odottaneet henkeään pidätellen ensin Jamesin, ja sitten Albuksen kasvua ja kehitystä. Helpotus, mutta yllättävää kyllä myös lievä pettymys, oli vallannut Harryn mielen, kun James oli osoittautunut betaksi puolitoista vuotta sitten. Tietenkin Harry olisi toivonut esikoispoikansa olevan alfa, mutta samalla hän koki suunnatonta helpotusta siitä ettei ainakaan James sitoutuisi Scorpiuksen kanssa.</p><p>Albus ei ollut vielä osoittanut merkkejä, että tämä olisi alfa, joten heidän odotuksensa jatkui. Vaikka Harrysta tuntui, että odottaminen vaikeutui vuosi vuodelta. Lisäksi se, että hänen oli entistä vaikeampaa kohdata Draco kasvotusten, sillä joka kerta hän olisi halunnut vetää miehen syliinsä, painaa päänsä tämän niskaan, ottaa, purra ja omistaa Dracon.</p><p>Nyt heidän olisi kuitenkin kohdattava toisensa. Harry oli valmistellut itseään tilannetta varten päiväkausia. Hän oli harrastanut hyvää, mutta ei riittävän kiihkeää seksiä toisen tuntemansa alfan, Charlie Weasleyn kanssa. Hän oli runkannut itsensä tyhjäksi ja toivoi, että voisi näillä keinoilla hillitä himonsa ja halunsa Draco kohtaan.</p><p>Lopulta hän pystyi vain rukoilemaan, että hänen itsehillintänsä pitäisi, sillä hän ei halunnut pilata tulevia häitä, joihin oli kutsuttu suuri joukko velhoja, myös Draco yhdessä poikansa kanssa. Kyseessä olivat Dominuque Weasleyn ja Frank Longbottomin häät, joita juhlittaisiin Billin ja Fleurin Simpukkamökin rannalla. Harry oli ollut auttamassa suuren juhlateltan pystyttämisessä edellisenä päivänä.</p><p>Dominuque, Billin ja Fleurin toiseksi vanhin lapsi, oli ihastunut jo aikoja sitten itseään muutaman vuoden nuorempaan Frankiin, joka oli Nevillen ja Hannahin vanhin poika. Niinpä häitäkin oli pitänyt odottaa jonkin aikaa, että Frank oli valmistunut auroriksi ja astunut palvelukseen.</p><p>Nyt Harry seisoi Simpukkamökin terassilla kädet syvällä housujensa taskuissa ja katseli rannalle kokoontunutta juhlakansaa. Joukossa näkyi jo monta tuttua, etupäässä tietenkin Weasleyn perheen jäseniä, mutta myös Harryn tuttuja aina kouluajoilta asti.</p><p>"Vau", Albus huokaisi tullessaan isänsä viereen katselemaan suurta juhlatelttaa.<br/> "Niinpä", Harry myönsi ja kietoi kätensä poikansa olkapään ympärille.<br/> "Jokohan Scorpius on tullut?" Albus pohti ja Harry tunsi vuosien saatossa tutuksi tulleen värähdyksen sisällään vain ajatellessaan Dracoa.<br/> "Jos olet valmis, niin voidaan mennään katsomaan", hän kuitenkin sanoi pojalleen kätkien tunteensa.</p><p>Harry ja Draco olivat päättäneet ajat sitten, etteivät he puhuisi Potterin pojille mitään siitä mahdollisuudesta että heistä jompikumpi voisi mahdollisesti olla Scorpiuksen tuleva puoliso. He eivät halunneet hämmentää nuorten ajatuksia liikaa, etenkin koska Albus ja Scorpius olivat edelleen parhaita kavereita keskenään.</p><p>Joskus Harrysta tuntui, että olisi vain ajan kysymys ennen kuin Albus osoittaisi alfan merkkejä ja ottaisi Scorpiuksen omakseen. Silloin myös Harryn ja Dracon suhde, tai sen pienen pieni mahdollisuus, tulisi päätökseen. He eivät voisi olla yhdessä, mikäli heidän lapsensa valitsisivat toisensa.</p><p>Harry tiesi, että Draco toivoi perilliselleen hyväsukuista velhoa kumppanikseen. Olisi hyvä, jos tämä olisi mahdollisimman puhdasverinen ja Potterin pojat olivat sitä. Mutta samoin olivat myös Weasleyn suvun lapset. Harry oli tyytyväinen, että Dracon mielipiteet Weasleyn klaanista oli muuttunut heidän kouluvuosiensa jälkeen. Lapsellinen pilkkaaminen oli jäänyt kun järki oli voittanut. Puhdasveriset velhoperheet olivat vähissä, ja kiihkeästi perinteitä kunnioittava Draco osasi ajatella nykyisin avarakatseisemmin.</p><p>"Hei, tuolla he ovat!" Albus huudahti ja pyrähti juoksuun kohden kahta vaaleaa miestä.</p><p>"Scorpius!" Albus huudahti ja kaappasi ystävänsä halaukseen.<br/> "Mahtavaa nähdä!" Scorpius nauroi ja hymyili ystävälleen.</p><p>"Draco", Harry tervehti kohteliaasti, mutta ei kätellyt.<br/> "Harry", Dracon vastaus oli yhtä kohtelias, mutta Harry kuuli tämän äänestä pidätellyn tunteen, saman, joka riehui hänenkin sisällään.</p><p>Yhdessä he kääntyivät astelemaan kohden juhlatelttaa, jonne oli kokoontunut jo hyvä joukko noitia ja velhoja, kaikki heidän ystäviään ja sukulaisiaan. Harry tervehti Ronia ja Hermionea, onnitteli Mollya ja Arthuria, halasi Ginnyä ja kätteli Deania ja Seamusia. Koko ajan hän piti kuitenkin silmällä Dracoa, joka keskusteli kohteliaasti Fleurin kanssa sujuvalla ranskalla. Silmäkulmastaan Harry huomasi, että myös Draco vilkuili häntä.</p><p>Tilanne oli raastava, ja oli ollut jo niin pitkään. Kerta kerran jälkeen Harryn oli yhä vaikeampaa pysyä poissa Dracon läheltä. Hän olisi halunnut koskettaa, haistella, suudella ja purra miestä, näyttää kaikille, että he kuuluivat yhteen. Hänen alfan vaistonsa virittäytyivät nykyisin äärimmilleen Dracon seurassa ja hänen oli vaikea vastustaa vaistojaan.</p><p>Tosin Harry huomasi samoja merkkejä myös Dracossa. Tämä tarjosi kuin huomaamattaan itseään Harrylle. Työnsi lantiotaan ja paljasti kaulansa, kun toivoen että Harry kävisi häneen kiinni, ottaisi ja omistaisi hänet. Käytös oli epätyypillistä betalle, mutta Draco ei ollutkaan normaali beta, vaan hän oli Harryn beta, jota kohtaan Harrylla oli syviä tunteita.</p><p>Kyse ei ollut pelkästä seksistä, se oli tullut selväksi jo ajat sitten. Heidän välillään kyse oli myös muusta. Harry tiesi, että hän halusi liehitellä Dracoa. Se ei ollut alfalle tyypillistä käytöstä, ei todellakaan. Ei ollut normaalia, että alfa halusi betaa näin paljon kun Harry halusi Dracoa. Jos kyseessä olisi ollut omega, kaikki olisi ollut vielä luonnollista.</p><p>Toisaalta myös Dracon oma käytös oli erikoista betan käytökseksi. Draco oli epävarma, hän halusi miellyttää alfaa enemmän kuin yksikään beta oli koskaan aikaisemmin yrittänyt. Draco käyttäytyi välillä aivan kuin omega, ja Harry olisi halunnut hautautua syvälle tämän sisälle.</p><p>Heidän kirjeenvaihtonsa myötä Harry oli huomannut, että heistä oli kasvanut ystävät, hyvät ystävät. Tietenkin he jakoivat voimakkaan seksuaalisen latauksen, mutta oli paljon asioita joista he ajattelivat samalla tavalla. Draco kannusti poikaansa itsenäisyyteen ja harkitsemaan elämänsä ratkaisuja siinä missä Harrykin omia lapsiaan. Heidän poliittiset näkemyksensä osuivat yllättävän lähelle toisiaan, mikä oli ollut yllätys Harrylle. Hän oli aina kuvitellut Dracon seuraavan isänsä jalanjälkiä ja yllättynyt positiivisesti huomatessaan Dracolla olevan vahva taho ja kirkkaat mielipiteet.</p><p>Seremonian alku lähestyi ja he etsivät itselleen istumapaikat. Harry hakeutui kuin itsestään samalle penkkiriville Dracon ja Scorpiuksen kanssa, Albuksen istuessa heidän välissään. James oli mennyt Ginnyn ja Lilyn viereen parin rivin päähän.</p><p>Yleinen hälinä laantui ja tilaisuus alkoi. Harry kuunteli puolella korvalla puhetta ja katseli valkoiseen leninkiin pukeutunutta morsianta ja mustaan juhlakaapuun sonnustautunutta sulhasta. Jokin kaihersi hänen mielessään, eikä hän saanut aivan kiinni mikä se oli. Tuon tuosta hän silmäsi Dracoa, joka istui keskittyneenä paikoillaan. Mutta tällä kertaa se ei ollut Draco, joka häiritsi Harryn keskittymistä.</p><p>Ja äkkiä Harry haistoi sen, omegan kiiman. Hän veti nopeasti ilmaa keuhkoihinsa ja kääntyi katsomaan parin istuimen päässä istuvaa Scorpiusta jonka silmät olivat levinneet kauhusta. Samassa myös Draco käänsi katseensa poikaansa ja jähmettyi. Hitaasti Dracon pää kääntyi kohtaamaan Harryn katseen, ja Harry näki hänen silmissään järkytyksen.</p><p>Tilanne oli pahin mahdollinen ja he molemmat tiesivät miksi. Teddy Lupin, Scorpiuksen luotto-alfa, joka auttoi hänet kiiman yli, oli joutunut matkustamaan työnsä vuoksi Australiaan. Teddy oli ollut todella pettynyt kun ei päässyt osallistumaan ystäviensä häihin, mutta velvollisuus oli kutsunut ja Teddyn oli toteltava työnantajaansa. Olisi kuitenkin aivan mahdotonta, että hän voisi saapua Australiasta asti alfa-porttiavaimellaan Scorpiuksen luokse, vaikka tämä kuinka tarvitsisi häntä juuri nyt. Harry nielaisi.</p><p>Omegan imelä kiiman tuoksu leijui entistä selvempänä Harryn nenään ja hän joutui haukkomaan henkeään ja rauhoittamaan itseään ettei olisi rynnännyt Scorpiuksen kimppuun. Alfana hänen oli mahdotonta vastustaa omegan tuoksua, etenkään aikuisen omegan joka oli käynyt läpi jo riittävän monta kiimaa tietääkseen mitä hänen kehossaan tapahtui ja mitä hänen kehonsa tarvitsi kiiman aikana.</p><p>Hiljainen voihkaisu purkautui Scorpiuksen huulien välistä, kun tämä painui kaksin kerroin. Harry pystyi tuntemaan kuinka kiima levisi Scorpiuksen sisällä vaikka nuorukainen koitti vastustaa sitä.</p><p>"Vie hänet pois", Harry kuiskasi kiireesti Dracolle, joka nyökkäsi.</p><p>Nopeasti Draco nousi ja ojensi kätensä viedäkseen poikansa turvaan. Scorpiuksen noustessa Harry näki kuinka edessä istuvan Charlien pää kääntyi heitä kohden. Toinen alfa oli myös haistanut omegan. Charlien katse kohtasi Harryn kysyvänä ja halukkaana. Mutta Harry pudisti tälle päätään, ja näki kuinka myös Charlie joutui rauhoittelemaan itseään suurin ponnistuksin.</p><p>Kiimaan joutuneen omegan tuoksu oli todella herkullinen ja erittäin vaikea vastustaa. Harry kuitenkin tiesi, että sekä hän ja Charlie pystyisivät siihen elämän tuomalla kokemuksella ja varmuudella.</p><p>Sen sijaan Harry ei ollut varautunut lainkaan siihen mitä seuraavaksi tapahtui.</p><p>Eturivissä istuneet Bill, Fleur ja Victorie hätkähtivät, kun heidän vieressään istunut Louis ponkaisi äkkiä seisomaan ja kääntyi katsomaan suoraan Scorpiusta.</p><p>"Istu", Bill yritti nykiä poikaansa takaisin istumaan, mutta tämän silmissä paloi tuli, jonka Harry tiesi riehuvan myös hänen sisällään.</p><p>Louis ravisti isänsä käden pois ja lähti harppomaan kohden Dracoa, joka yritti suojella Scorpiusta takanaan ymmärtämättä mistä oli kyse. Häävieraat tuijottivat hämmästyneenä tapahtumia, kun seremonia oli keskeytynyt yhtäkkiä. Harry nousi seisomaan aikomuksenaan auttaa Dracoa, mutta nähdessään Louisin silmät, hän tajusi, että nuorimies oli valmis vaikka taistelemaan hänen kanssaan päästäkseen kiimassa olevan omegan luo.</p><p>Harry katsoi Dracoa, jonka silmissä näkyi ensin hämmennystä ennen kuin oivallus syttyi niihin. Louis oli alfa, vasta herännyt alfa, joka haistoi ensimmäisen kerran omegan kiiman. Joskus tällainen tilanne saattoi antaa alfalle lopullisen sysäyksen vapautua ja ottaa omega kumppanikseen, näin näytti käyvän juuri Louisille.</p><p>Draco nyökkäsi ja siirtyi hieman niin että Scorpius paljastui hänen takaansa. Harry vilkaisi Billiä joka näytti myös ymmärtäneen tilanteen silmänräpäyksessä. Bill nyökkäsi ja Harry huokaisi helpottuneena. Bill ei vastustanut poikansa liittoa Scorpiuksen kanssa.</p><p>"Minun", Louis murisi matalalla äänellä.</p><p>Scorpius henkäisi ja Harry näki kuinka nuorukainen taivutti niskaansa. Louis harppoi viimeiset askeleet Scorpiuksen luo ja painoi päänsä tämän kaulaan. Harry pidätteli henkeään, mutta yllättäen Louis ei purrutkaan Scorpiusta. Harry kuuli tämän vain vetävän syvään henkeä imien omegan tuoksua sisäänsä, mutta Louis ei purrut. Ehkä alfa hänen sisällään ei ollut vielä täysin hereillä, tai sitten nuorukainen oli vielä sekaisin kaikista uusista tuntemuksista joita hänen sisällään varmasti riehui eikä ollut varma mitä hänen pitäisi tehdä.</p><p>"Vie heidät pois", Harry sanoi Dracolle. "Lähetä heidät jonnekin, missä he saavat olla rauhassa. Ja mene heidän mukaansa antamaan heille ohjeet ennen kuin he käyvät toisensa kimppuun täällä."</p><p>Ymmärtäen Harryn sanat Draco nyökkäsi ja kiskoi toisiinsa kietoutuneet nuoret mukaansa. Harry katseli kuinka he katosivat teltan oviaukosta ja henkäisi syvään. Seremonia jatkui hieman hämmentyneissä tunnelmissa, mutta Harry hymyili leveästi ensimmäistä kertaa yli neljään vuoteen. Hänellä oli suunnitelmia tulevaa yötä varten mikäli vain Draco palaisi takaisin ja syvällä sisällään Harry tiesi tämän tulevan. Hän oli nähnyt sen Dracon silmistä sillä hetkellä kun tämä oli oivaltanut Louisin olevan alfa.</p><p>Äkkiä heillä oli kaikki portit avoinna. Ehkä asiat järjestyisivät sittenkin, ja Harry pääsisi viimeinkin rakastelemaan ja puremaan miestä, joka merkitsi hänelle enemmän kuin itse elämä.</p>
  </div>
  