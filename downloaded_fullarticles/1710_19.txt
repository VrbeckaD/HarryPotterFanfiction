
  <div class="userstuff module" role="article">
    <h3 class="landmark heading" id="work">Chapter Text</h3>
    <p align="center">
  <br/>
  <strong> Mai leggere cose a caso, se sei un mago.</strong>
</p><p align="center">
  <strong>Prima parte (di tre)</strong>
</p><p align="left"><br/> - Che diavolo è quella?- proruppe una voce che ormai conosceva fin troppo bene. Draco alzò gli occhi sul suo partner che se ne stava sulla porta ad osservare perplesso l’immenso baule che era appoggiato sulla sua scrivania.<br/> Aveva quella faccia da quando gli avevano assegnato lui come compagno di pattuglia.<br/> - E’ un baule.- gli venne incontro con un ghigno – Ne dovresti conoscere l’utilizzo.-<br/> - So cos’è un baule, Malfoy. Chiedo solo che cosa ci fa qui.-<br/> Draco sospirò – E io che ne so? Ce lo hanno mandato.-<br/> Harry Potter continuò ad osservare il baule con attenzione, prima di avvicinarsi alla propria scrivania – Chi ce l’ha mandato?-<br/> Draco fece spallucce – Dice solo “Per i migliori Auror del dipartimento”. Che siamo noi. Abbiamo la targhetta per provarlo.-<br/> - Io ho la targhetta, tu hai solo gli onori di conseguenza.- puntualizzò Harry togliendosi la borsa dalla spalla.<br/> - Sottigliezze, Potter.- fece Draco scacciando con la mano le sue rimostranze – Siamo una squadra, dividiamo tutto, anche le glorie. Soprattutto glorie in cui non ho rischiato di rimetterci il collo. E poi, se vogliamo essere sinceri, ti ho indirizzato io in quella casa, sono state le mie indagini che ti hanno portato a risolvere il caso.-<br/> - Mi hai mandato al macello, Malfoy. Se non avevo l’incantesimo di protezione al collo, ora io…-<br/> - Non stavi qui a rompermi, lo so. Rimpiango ogni giorno di averti ricordato di mettere il medaglione con l’incantesimo.-<br/> Harry sospirò gravemente e si sedette alla scrivania per studiare i fascicoli dei casi, mentre Draco se ne stava davanti al baule in contemplazione.<br/> Tutte e due sapevano di essere risultati una squadra infallibile, ragion per cui non chiedevano più il trasferimenti tutti i giorni.<br/> Una volta a settimana era più che abbastanza per mantenere il punto, senza ammettere che riuscivano a sopportare la reciproca presenza.<br/> Del resto, insieme avevano già risolto tre casi insoluti da anni, il tutto senza nemmeno uccidersi.<br/> - Beh, aprilo, no?- esclamò Harry dopo qualche occhiata veloce al baule – O ti serve la servitù pure per aprire un baule?-<br/> - Certo che mi serve,- sghignazzò Draco girandolo di poco verso Harry – Forza, aprilo. –<br/> Il ghigno era così parte di Malfoy che Harry non ci faceva nemmeno più tanto caso. Osservò il baule – Sembra prezioso.-<br/> - Intagli in madre perla, laccatura in oro. Eccome se è prezioso.-<br/> - Te ne intendi, noto.-<br/> - Mi sono specializzato in chincaglieria con magia residua, ne ho approfittato per fare un corso di antiquariato.-<br/> Harry chiuse gli occhi – E perché diavolo hai scelto di fare l’auror?-<br/> - Per la gioia di vederti preso a maledizioni dagli altri, per che altro?-<br/> Harry dovette dissimilare un sorriso inumidendosi le labbra. Del resto, Draco lo sapeva che il suo partner lo trovava divertente, anche se non l’avrebbe mai ammesso. Era il loro modo di rapportarsi.<br/> - Okay, apriamolo e leviamoci questo baule dalle scatole.-<br/> Si alzò e raggiunse l’enorme recipiente e lanciò un’occhiata veloce a Draco prima di aprirlo.<br/> - Chincaglieria inutile.- decretò studiando i piatti incrinati e arrugginiti, bicchieri opachi e cose che non riusciva a decifrare.<br/> Draco gli si accostò – Non è inutile, è antica.- puntualizzò – Forse vale un sacco.-<br/> Harry fece spallucce e iniziò a prendere cose a caso, afferrò un bastone con una grossa gemma sopra e una specie di cerchietto a forma di serpente che si azzannava la coda. Erano pieni di ruggine e polvere e non sembravano nemmeno un granché.<br/> - Questo ti starebbe un amore.- ridacchiò allungando a Draco il cerchietto a forma di serpente che lo prese solo per darglielo in testa. Con la mano libera iniziò a scavare nel baule per cercare altro.<br/> - Sul bastone ci sono delle incisioni.- proruppe la voce di Harry all’improvviso.<br/> E lesse.<br/> Accadde tutto così in fretta che Draco non riuscì nemmeno a rendersene davvero conto. Il cerchietto argentato aveva preso vita, sciogliendosi dalla sua posizione e scalando il braccio del rampollo della famiglia Malfoy, per poi attorniarsi al collo e richiudersi a cerchio sulla gola.<br/> In quello che ad entrambi parve un battito di ciglia, Draco si ritrovò con un collare d’argento antico e chiaramente magico che gli circumnavigava il collo.<br/> - Ma che diavolo?- farfugliò, portandosi le mani al cerchietto e tentando invano di toglierlo – Che diavolo hai combinato, Potter?-<br/> - Io? Non ho fatto niente!-<br/> Gli occhi grigi di Draco s’infiammarono di fastidio – Ma ti pare il caso di leggere ad alta voce cose prese a caso da un baule misterioso?!- quasi urlò – Trova il modo per togliermi questo coso dal collo, adesso!-<br/> Harry gli lanciò occhiate allarmate e rigirò lo scettro per cercare altre formule, ma non trovò nulla, così provò a ripetere ancora la prima.<br/> Il cerchietto però non si mosse.<br/> - Potter…- sputò Draco tirandolo con le dita – Toglimi questa cosa dal collo o me la paghi. La prossima volta ti mando in un covo di facoceri infoiati senza nessuna protezione!-<br/> Harry sospirò, infastidito – Se ho fatto davvero qualcosa io, cosa ancora da appurare, vedrò di sistemarla. Per il momento ragioniamo. Niente panico.-<br/> Si girò verso il baule, lanciò lo scettro sul tavolo e iniziò a scavare a caso nella chincaglieria.<br/> - Sei tu l’esperto di magia residua!- sbraitò verso Draco – Dimostrami che servi a qualcosa!-<br/> Draco fece un sibilo irritato e spostò Harry con una spallata – Lascia fare agli adulti. – gracchiò mentre iniziava a cercare con cui criterio e cura, ma Harry poté notare le mani che gli tremarono.<br/> Passarono minuti in cui tutto ciò che fendeva l’aria era il rumore di stoviglie sbattute e oggetti fragili in bilico.<br/> Poi le spalle di Draco si arresero.<br/> - Non c’è nient’altro qui dentro che abbia un briciolo di magia.- annunciò.<br/> Superato il panico iniziale, ora Draco sembrava solo infastidito. Prese il bastone abbandonato sul tavolo e lo studiò.<br/> Ad Harry continuava a sembrare un pezzo di legno qualsiasi, ma gli occhi di Draco dardeggiarono – Romano.- annunciò – Fine impero. La magia è ancora molto forte.-<br/> Harry tamburellò con le dita sulla sua scrivania, lanciando occhiate al collare che abbelliva il collo di Draco. Con i minuti il serpente sembrava essere tornato totalmente inanimato, una semplice collana, ma perfino lui, che non era così esperto di magia residua negli oggetti, riusciva a notare lo scintillio degli occhietti del serpente.<br/> - Che facciamo ora?-<br/> Draco andò alla sua scrivania e prese uno specchietto, iniziò a studiare ciò che lo aveva catturato.<br/> Fece pur un paio di prove sul lato buono in cui poteva risultare più carino a vedere.<br/> Il che, nonostante tutto, fece alzare gli occhi ad Harry. E un po’ sorridere.<br/> - A prescindere se mi ucciderà o meno, devo ammettere che mi dona.- disse Draco con un tono un po’ forzato.<br/> Strano a dirsi, sembrava perfino un po’ dispiaciuto di aver sbraitato contro Harry.<br/> - Chi conosci che può aiutarci a togliertelo?-<br/> Draco aggrottò le sopracciglia, poi osservò ancora il baule – Non ne ho idea, ma visto che sia baule che oggetti vengono dall’era Romana, direi di dare un’occhiata ai libri di storia.-<br/> - Io indagherò su chi è stato a mandarcelo.- Harry drizzò la schiena – Ha tutta l’aria di essere un vero e proprio attentato a noi.-<br/> - Almeno non sono ancora morto.- mormorò – né mi sento male. Anche se è un serpente non sembra essere avvelenato.-<br/> Harry si trattenne dal replicare qualche risposta arguta del genere “peccato!”, immaginava che scherzare in un momento simile non fosse il caso.<br/> - Chiamiamo Hermione!- esclamò alla fine – Lei sa sempre cosa fare in ogni situazione. Saprà aiutarci.-<br/> Draco alzò un sopracciglio – Tu chiama lei. Io vedo se trovo qualche esperto.-<br/> Di comune accordo si avviarono per seguire le relative piste.<br/> Non si salutarono nemmeno.<br/> **</p><p>Quando Harry tornò in ufficio ci trovò Draco intento a fare incantesimi vari alla collana nel vano tentativo di toglierla.<br/> Aderendo perfettamente al collo non solo non c’era verso di sfilarla, ma anche aveva iniziato ad irritare la pelle delicata dell’Auror.<br/> Gli occhi argentati si posarono su Harry con un’espressione accigliata. Tornò alla sua delicata ed inutile opera senza nemmeno salutarlo.<br/> Se lo meritava del resto, Harry lo ammise, non sarebbe accaduto nulla se non avesse letto la formula ad alta voce. Era stato un vero idiota.<br/> Prese il bastone e lo studiò in silenzio.<br/> - Non sono molto ferrato in latino. Cosa significa?-<br/> Draco lo fulminò con lo sguardo, poi sembrò raccogliere le sue forze per fare un profondo sospiro – Significa “In saecula saeculorum”<br/> - Sì, ma cosa significa?-<br/> Draco si accigliò – In sostanza, che non mi leverò mai dal collo questo coso.-<br/> Harry posò il bastone e si lasciò andare allo schienale della sedia. Prese un profondo respiro prima di dire - … se mi scusassi cambierebbe qualcosa?-<br/> La mano di Draco esitò nell’ennesimo movimento della bacchetta, i suoi occhi si puntarono su di Harry – Sarebbe già un bon punto di partenza solo per sentirti ammettere di essere effettivamente un coglione.-<br/> Anche se in latino Harry era negato, in Malfoyese era passato già al corso avanzato, la traduzione simultanea era: Sei un coglione, scusati dicendo di esserlo e forse avrai salva la vita.<br/> Così raccolse le sue energie per dire – Mi dispiace.-<br/> Ci fu silenzio mentre Draco fingeva di ignorarlo. Dopo un minuto intero di silenzio Harry rincarò – Davvero. Non volevo legarti al collo un vecchio cimelio impolverato per l’eternità.-<br/> - Se avessi di queste voglie sarebbe davvero uno strano fetish.- replicò Draco – Concentriamoci su come togliermelo, nel frattempo… smettila di scusarti. Mi metti i brividi.-<br/> - Domani troveremo una soluzione.- soffiò dopo un po’.<br/> Draco lo ignorò.</p><p>**</p><p>Quel giorno passò lentamente, Draco passò il tempo a mandare gufi a suoi conoscenti, Harry aveva chiamato Hermione a cui era bastata un’occhiata per dire che quel serpente portava guai.<br/> Come se non lo sapessero da loro.<br/> - Novità sulla provenienza del baule?-<br/> Harry sospirò – Pare che provenga dall’Italia, era stato affidato ad un museo inglese e a noi per controllarlo che non contenesse trucchetti.-<br/> - Possiamo chiedere ai curatori del museo, magari.-<br/> - Già provato.- ammise Harry – Ma sono babbani, oltre a dirmi che è un gioiello di fidanzamento non hanno saputo dirmi nulla.-<br/> La voce di Draco proruppe come un pigolio - …fidanzamento?-<br/> Hermione scrollò le spalle – Ai tempi romani, quando una ragazza era promessa in sposa, lo sposo la riempiva di gioielli. Non erano strettamente doni, ma più un avvertimento che era prenotata.-<br/> - Ehi, ti ho prenotato.- scherzò Harry divertito. Draco lo fulminò con lo sguardo.<br/> - Okay, come posso disdire?- si girò verso Hermione.<br/> Lei fece una smorfia – Rompere un fidanzamento è possibile, è molto disonorevole per la ragazza, ma penso che ai tempi nostri sia meno d’impatto.-<br/> - Senza contare che sono un ragazzo.- rimbeccò Draco, piccato.<br/> Hermione fece spallucce.<br/> - Bene, come lo disdico?- insistette Harry – Devo solo dirgli “non ti voglio sposare”.<br/> - bhe, prova. Male non fa.-<br/> Draco gonfiò il petto per mettere il cerchietto in vista. Gli occhi lucenti del serpente brillavano minacciosi quando Harry si avvicinò.<br/> - Ti ripudio.- disse – Non voglio sposarti, nemmeno se fossi una bella gnocca con la quinta.-<br/> Draco tentò di vedere dei movimenti nel serpente che se ne restò bellamente avvinghiato al suo collo. Harry ebbe perfino la sensazione che si fosse girato indignato.<br/> - Beh, era un tentativo.- mormorò.<br/> Draco sbuffò sonoramente e si avviò alla sua scrivania lasciando gli amici soli a discutere della situazione.<br/> Specchio alla mano continuò a controllare i danni.<br/> - Beh, almeno non ti ha ancora ucciso.- mormorò Hermione.<br/> - Lo farà, se non scopriamo come togliergli quel coso.-<br/> - Però gli dona.- sogghignò – Gli dà quel certo non so che…-<br/> Harry lanciò un’occhiata al suo partner – E’ colpa mia. Deve esserci una soluzione. Devo trovarla.-<br/> - E’ un gioiello cerimoniale, non lo sta mica uccidendo, Harry.-<br/> Il viso di Harry restò immobile – E meno male, fa già questo melodramma solo per averlo. –<br/> Hermione restò a fissarlo, abbassò dolcemente la voce affinché Draco, dall’altra parte della stanza non fosse in grado di sentirli - Sei preoccupato per lui, vero?-<br/> Harry si sforzò di non girarsi verso Draco, prese dei fogli e li osservò solo per far qualcosa – Se non la risolvo in fretta, non vorrà più lavorare con me. – disse piano.<br/> Il viso dell’amica restò volutamente immobile ma Harry si sentì lo stesso accusato dai suoi occhi – Ti piace lavorare con lui, eh?-<br/> Harry fissava i fogli, tentando di non mostrare espressioni – Non mi sono mai divertito tanto.- confessò.<br/> Questa volta Hermione ridacchiò e gli strinse brevemente una spalla – Troveremo una soluzione, vedrai.-<br/> Harry annuì, speranzoso.<br/> **<br/> Harry passò la sera al telefono con curatori italiani dei musei romani, alla fine era riuscito a trovare un mago che sapeva il fatto suo e si erano accordati per una visita conoscitiva del problema.<br/> Nel frattempo, Draco gli teneva il muso, rispondendogli più acidamente del solito tranne quando si rendeva effettivamente conto di avere calcato la mano e allora si limitava a tacere.<br/> Stavano seguendo un caso di un animale scomparso. Peccato che quell’animale fosse un piccolo cucciolo di drago che poteva causare grossi problemi a Londra.<br/> - I draghi mi adorano!- esclamò i suo partner con occhi lucenti – Ne avevo due in giardino! Appena mi vedevano volavano subito da me. Questo finché non sono diventati troppo grandi. Pregai mio padre di tenere almeno uno, ma dal momento che dovevo venire ad Hogwatrs li spedì in Romania.-<br/> - E quindi?-<br/> - Ho sintonia con loro.- insistette lui, tronfio – Lo troverò in un attimo!-<br/> Ci misero tre ore a trovarlo accoccolato sotto una statua in centro. Era grigio e dormiva quindi molti lo avevano scambiato per una statua.<br/> - Visto?- esultò Draco mentre lo accarezzava.<br/> - Cosa vuoi, un premio?-<br/> Il draghetto fece scattare la coda e si spinse sulla mano del biondino - Posso tenerlo?-<br/> - Nemmeno per sogno.-<br/> - Ma mi adora!- esclamò Draco mentre lo prendeva in braccio.<br/> - Ha una padrona a cui dobbiamo portarlo.-<br/> - Non mi pare saggio riportare un così adorabile animaletto ad una donna che se l’è perso in primo luogo, senza contare che ora abbiamo un legame. È mio.-<br/> Harry alzò gli occhi al cielo – A me un animaletto basta e avanza.-<br/> - Tu non hai anim…- si ammutolì poi i suoi occhi dardeggiarono – Hai già un grosso debito con questo animaletto, vedi di non tirare troppo la corda. Non quando ho un drago in braccio a cui poter dare l’ordine di incenerirti.-<br/> Harry fece spallucce – Forza, riportiamolo.-<br/> - Dracarys!- esclamò Draco indicando Harry al piccolo di drago che lo ignorò bellamente.<br/> Preso dalla sconfitta, accentuò il suo broncio – Non mi fai mai regali.- si lagnò – Questo fidanzamento non mi sta portando niente di buono.-<br/> - Posso comprarti un gelato dopo averlo consegnato.- annuì convinto.<br/> Draco grattò il collo all’animaletto e si avviò decidendo che la conversazione non avrebbe coinvolto più neuroni di così, quindi avanzò per la piazza.<br/> Fu allora che una ragazza si avvicinò a lui.<br/> - Ma questo cucciolo di drago è adorabile!- esclamò la giovane con gli occhioni a cuore.<br/> Draco lo mostrò con orgoglio – Sì, vero?-<br/> - Come si chiama?-<br/> - L’ho chiamato Fitzgerald.-<br/> Harry si portò una mano alla fronte.<br/> - E tu come ti chiami?- fece la ragazza, con una nota nuova e sensuale.<br/> Draco sorrise cordialmente e si presentò.<br/> Lei fece per sfiorargli la mano ed accadde.<br/> Fu così fulmineo che Harry quasi non si rese conto di ciò che era accaduto finché non vide il draghetto cadere in terra sbuffando del fumo dalle narici e la ragazza prendersi la mano con l’altra dopo un esclamazione di dolore.<br/> Draco si girò verso di Harry con un’espressione esterrefatta –Questo coso!- si indicò il collare – l’ha morsa!-<br/> Harry si avvicinò e analizzò il serpente che ora era tornato comodamente al suo posto con aria soddisfatta.<br/> - Sei sicuro?-<br/> La giovane annuì, un po’ intimorita – Mi fa un male cane, ma che diavolo è quella cosa?-<br/> Draco alzò un sopracciglio verso il suo partner come a invitarlo a spiegare e Harry sospirò – Dobbiamo portarla subito al San Murgo.-<br/> - E perché mai?-<br/> - Che io sappia i serpenti sono velenosi, allo stesso modo, i serpenti magici millenari, che non si levano dal collo possono pure esserlo.-<br/> Draco si accigliò – Effettivamente… Dobbiamo.-<br/> Harry guardò il draghetto che se ne stava acciambellato sui piedi del biondino, la giovane spaventata e Draco, palesemente seccato.<br/> - Tu porta il drago alla padrona e io l’accompagno.-<br/> - Ci sto!- fece subito Draco allegro.<br/> - Non avrai intenzione di rapirlo, vero?-<br/> Draco si posò una mano sul petto come se una simile poca fiducia in lui lo ferisse, ma i suoi occhi brillavano – Lo porterò a casa incolume.- promise.<br/> - Okay, tu porta la ragazza e io il drago.-<br/> - E se il tuo bel regalino la ferisce ancora?-<br/> - Tienigliela lontana, ovvio.-<br/> - Guastafeste.-<br/> La giovane, passato lo spavento, sembrava seccata – Ci vado da sola, grazie comunque.- detto questo fece due passi indietro e si smaterializzò.<br/> Draco alzò un sopracciglio verso Harry – Quindi?-<br/> Harry provò a raccogliere l’animale che subito si agitò e si rifugiò dietro l’altro – Finiamo questo lavoro e andiamocene!-<br/> Draco sospirò- Ecco lo sapevo, nemmeno il gelato. Potter, io ti metterò le corna, sappilo.-<br/> **</p><p>Alla fine dovette comprargli il gelato e dovette anche compilare lui le scartoffie. Tutto a patto che Draco consegnasse il draghetto che si era affezionato a lui.<br/> Mentre lo passava alla sua padrona, Harry ebbe quasi l’impressione di vederlo sinceramente triste.<br/> Quando tornarono nel loro ufficio trovarono un uomo sulla cinquantina, brizzolato ma atletico che li aspettava. Accanto a lui, Hermione reggeva un grosso tomo antico sottobraccio e non sembrava felice.<br/> - Oddio, sto per morire?- domandò Draco con una punta di sincero timore.<br/> - No.- fece Hermione subito – Ma… dobbiamo parlarvi.-<br/> Draco fulminò Harry e la presunto tregua che aveva accompagnato il pomeriggio sembrò finire. Avanzò per la stanza, si appoggiò con i fianchi alla sua scrivania e incrociò le braccia.<br/> - Okay. Spara.-<br/> L’uomo si presentò come Domenico Rossi, il curatore degli scavi della capitale Italiana e si apprestò ad esaminare l’antico cimelio.<br/> Lo toccò con delicatezza e cura, tanto che Harry ebbe quasi l’impressione che il vecchio serpentello quasi si rilassasse. Quasi.<br/> - Proprio come temevo.- soffiò.<br/> - Cosa?- domandò Draco, pallido in volto.<br/> - Non ne ho mai visto uno così ben conservato, chi lo ha creato deve essere stato un mago davvero potente. –<br/> - Sa cos’è?- intervenne Harry – Abbiamo ipotizzato fosse un gioiello di fidanzamento.-<br/> L’uomo si accigliò, Hermione strinse le labbra.<br/> - Cosa?- domandò, guardandoli.<br/> L’uomo si girò prima verso Harry e poi ancora verso Draco, i suoi occhi tornarono sul serpente con avidità – Posso vedere l’altro pezzo?-<br/> Harry consegnò al curatore anche lo scettro, lui lo soppesò con attenzione, studiò l’iscrizione. E li guardò. Studiò un altro po’ e li guardò ancora.<br/> - Esattamente com’è andata?- domandò.<br/> I due detective si guardarono – Lo tenevo in mano, poi quel coglione ha letto le parole sullo scettro e mi è saltato al collo.-<br/> - La collana le è stata passata dal signor Potter?-<br/> - Sì.-<br/> - E lei lo ha accettato come dono?-<br/> Draco esitò – L’ho solo preso in mano.-<br/> - Capisco.-<br/> - Perché?-<br/> Il curatore e la giovane donna si guardarono, lei annuì, meditabonda.<br/> - Quel gioiello, assieme al bastone…- esordì Domenico – sono gli oggetti di un rituale antico ormai caduto in disuso. È…- l’uomo esitò – Un rituale matrimoniale.-<br/> Il silenzio calò tra i presenti, Harry guardò Draco che sbatté sei volte, sei, le palpebre prima di domande - …eh?-<br/> L’uomo sembrò dispiaciuto – Non volendo, avete eseguito tutti i passaggi; l’uomo cede alla donna il gioiello sacro, ella lo accetta, poi l’uomo dice le parole che la lega a lui per l’eternità. Quel gioiello è la versione magica e antica di una fede nuziale.-<br/> Questa volta Draco batté le palpebre quindici volte.<br/> - Okay.- disse all’improvviso – ma è un rituale vecchio mille anni, non avrà ancora valore. Le leggi magiche furono tutte revisionate intorno all’ultimo secolo per sveltire le pratiche.-<br/> - Esatto.- esordì Hermione e nei due si sviluppò una lieve speranza. – Tranne questa. Poiché nessuno la usava più da oltre ottocento anni non fu mai realmente abrogata.-<br/> - S-stai dicendo…- parlò Harry, quasi senza fiato – Che siamo…- non riuscì a dirlo.<br/> - Sposati.- finì Hermione per lui.<br/> Draco tirò le labbra in un sorriso – Caspita, c’ero quasi cascato!- esclamò troppo ad alta voce affinché fosse naturale – Ora ditemi davvero cos’è sta cosa e come me ne libero.- ora la voce aveva una nota di minaccia.<br/> Il curatore e la donna si guardarono – Ecco…-<br/> - Ci sarà un modo!- esclamò Harry facendosi avanti – Uno qualsiasi. Non credo che non esistesse una sorta di divorzio a quel tempo, no?-<br/> - Sì, sì!- esclamò Draco, animato – Non serve manco una scusa, siamo due uomini e lui è pure brutto!-<br/> - Shi!-<br/> - Si sono distrutti matrimoni per molto meno!-<br/> Il curatore annuì – e’ vero, nell’antica Roma si divorziava con nulla, ad un certo punto non c’era nemmeno più bisogno del permesso dei genitori della sposa, si cambiavano mariti come figurine, ma…-<br/> Draco assottigliò lo sguardo – Ma… cosa? Anzi no, non voglio saperlo…-<br/> Hermione strinse il tomo con forza – Ma è proprio per questo che fu creato il rituale, per essere duraturo. Non è solo un semplice contratto di matrimonio è un vero a proprio giuramento magico.-<br/> I presenti restarono in silenzio così a lungo che si sentirono gli scricchiolii di assi due piani più su.<br/> Hermione fece un sorriso solidale – Per quello che siamo riusciti a trovare ancora non abbiamo una soluzione, ma nel frattempo siamo venuti a capo della situazione. E’ già qualcosa.-<br/> - Al momento, l’unica soluzione è finché morte non vi separi.- sentenziò il curatore.<br/> Gli occhi di Draco s’illuminarono di gioia - Ah, ecco, vedi che c’era la soluzione?- afferrò la bacchetta e la puntò verso Harry che gliela strappò di mano all’istante.<br/> - Scherzavo.- si difese il biondino, senza sembrare troppo sincero.<br/> - Nessuno morirà. E anche se legalmente, per una legge vecchia di mille anni, siamo sposati, non vuol dire che lo siamo sul serio! Il problema resta ancora e solo quello che non riusciamo a toglierti quel coso dal collo! Soprattutto renderlo inoffensivo, dal momento che oggi ha attaccato una povera ragazza.-<br/> - Davvero?- intervenne il curatore – Allora deve avere una sorta di meccanismo anti-tradimento.-<br/> Draco si sentì mancare, dovette sedersi – Non sta dicendo che non potrò più scopare con nessuno!- quasi urlò.<br/> Hermione si inumidì le labbra – beh, con tuo marito…-<br/> - Potter, la bacchetta. Qualcuno di noi deve morire, e non sarò io.-<br/> Harry sospirò – Troveremo una soluzione che non implichi la morte di nessuno, vero?- guardò con supplica Hermione e annuì con decisione.<br/> - Non smetteremo di cercare finché non troveremo qualcosa.-<br/> - Sì, grazie.-<br/> Il curatore si fece avanti – Chiamerò qualche mio contatto, vedrete che risolveremo questa cosa.-<br/> - Non dite nulla a nessuno.- disse Harry – Se si sapesse… vedo già i titoli.-<br/> L’uomo si fece scuro in volto, ma qualcosa brillò nei suoi occhi – Non dirò nulla, signor Potter…- esitò – Ma potrebbe farmi un autografo? E’ un grande onore.-<br/> Harry arrossì e firmò sotto gli occhi di un Draco Malfoy a dir poco sotto shock.<br/> Si teneva una mano tra i capelli e una al gioiello quasi lo stess soffocando.<br/> Hermione trascinò via il curatore per lasciare ai neo sposini un po’ di tempo per parlare.<br/> Quando la porta fu chiusa, Harry restò a fissarla per un lungo minuto.<br/> - Draco…-<br/> - E’ “Malfoy” per te, Potter.- lo freddò.<br/> - Dal momento che a quanto pare siamo sposati…-<br/> La penna lo colpì sulla spalla.<br/> - Avresti potuta ficcarmela in un occhio!- gracchiò Harry.<br/> - Ho puntato all’occhio ma sono così sconvolto che non ho più forza nelle braccia.- la sua voce di solito aveva sempre quel lato giocoso, non importa quante volte lo minacciasse ma non sembrava mai davvero serio.<br/> Questa volta però la voce di Draco era atona, spenta.<br/> - Malfoy…- continuò allora – Mi dispiace, davvero. Non volevo sposarti, è stato un incidente.-<br/> Nel tempo che avevano passato come partner, Draco Malfoy, aveva minacciato di ucciderlo tante di quelle volte che aveva perso il conto, ma quando Draco alzò gli occhi su di lui, c’era una profonda e disturbante voglia di vederlo incenerito che aiutò Harry Potter a decidere i piani per quel giorno: scappare.<br/> Nella fattispecie tornando a casa e barricandosi dentro o magari prendendo un biglietto aereo per l’Antartide.<br/> - Meglio che vada.-<br/> - Ecco.- rincarò Draco.<br/> Con gesti impacciati, Harry appoggiò la bacchetta di Malfoy molto lontano da lui così nessuno scatto fulmineo da parte del biondo poteva farglielo ammazzare all’istante. Si dileguò quasi immediatamente.<br/> **</p><p>Fu al risveglio del giorno dopo che Harry si guardò allo specchio cercò di capire cos’era quel tarlo che sentiva da quando si era svegliato.<br/> Come se si fosse dimenticato qualcosa…<br/> Si trascinò fino in cucina per farsi un caffè. Vagonate di caffè. Lo mise in tazza e fu allora che il telefono squillò. Harry occhieggiò l’apparecchio con perplessità.<br/> Rispose come se la cornetta potesse esplodergli in mano.<br/> - Pronto?-<br/> - Ehi, amico.-<br/> - Ah.- si rilassò - Ciao Ron.- bevve un sorso.<br/> - Esattamente cos’è sta storia che ti saresti sposato?-<br/> Il caffè finì sputato su buona parte della carta da parati. Tutto tornò a galla all’improvviso, il cerchietto, il suo partner …suo marito.<br/> Appoggiò la schiena alla parete come se non riuscisse a stare in piedi e batté la nuca sulla stessa. Magari aiutava a tornare a dimenticare.<br/> - Non mi sono sposato.- gracchiò – non certo per mia volontà.-<br/> Ron sembrò trattenere una risata – Hermione mi ha spigato tutto… amico, devi ammettere che è alquanto assurdo. Ti sei sposato Malfoy!-<br/> - Ancora per poco, se non risolvo in fretta la situazione ha già promesso di uccidermi e, temo, userà i medoti più cruenti che conosce. È stato un mangiamorte.-<br/> Stavolta Ron scoppiò a ridere e Harry dovette restare ad ascoltarlo per oltre un minuto. Quanto tornò abbastanza serio da ribattere, Ron disse l’unica cosa che poteva terrorizzarlo a morte:<br/> - Quando lo sapranno tutti…-<br/> - No!- quasi urlò – Non deve saperlo nessuno, Ron! Promettimelo!-<br/> - Ma Harry!- si lagnò – Harry Potter che sposa Draco Malfoy è…!-<br/> - Un segreto!- ringhiò – Se solo qualcun altro lo venisse a sapere dovrei trasferirmi in Antartide solo per avere altri cinque minuti di vita!-<br/> Ron sbuffò – Mi devi raccontare tutto.-<br/> - Stasera a cena, promesso! Ora… devo vestirmi.-<br/> - Vai dal tuo maritino a lavoro eh?-<br/> Harry sbatté la testa sul muro solo per rincarare la dose - Ci vediamo, Ron.- mormorò prima di chiudere il telefono.<br/> Con la mano sulla cornetta ponderò di chiamare a lavoro per inventarsi che non stava bene, non sapeva esattamente come affrontare il suo partner ora che questa sconvolgente verità si era affacciata tra loro.<br/> Quella storia era assurda e assolutamente più grande di loro e ogni volta che scoprivano una cosa nuova era solo peggio.<br/> Se solo avessero avvisato prima di mandare quel dannato baule tutto questo non sarebbe mai successo!<br/> Avrebbe trovato questo curatore solo per soddisfare tutte le sue curiosità sul Crucio.<br/> Arrivò a lavoro con la fronte crucciata e una motivata paura di entrare nel suo ufficio.<br/> Draco era già arrivato e se ne stava rilassato sulla sedia, le gambe su uno sgabello e giocava a far canestro nel caminetto spento con quelli che sembravano documenti. Il sorriso con cui lo accolse lo rese inquieto.<br/> - Ti sembra questa l’ora di arrivare, amore?- domandò Draco con una voce zuccherata e diabolica allo stesso tempo.<br/> Harry fece un piccolo passo indietro come se potesse incenerirlo.<br/> - Ehm… buongiorno?-<br/> - Buongiorno.- ripeté Draco alzandosi con energia. Cercò qualcosa sulla sua scrivania, afferrò un foglio e glielo allungò.<br/> - Ecco a te.- il suo sorriso raggiungeva entrambi i lati del viso.<br/> Il brivido gli attraversò tutta la schiena.<br/> - C-cos’è?-<br/> - La lista di cose da fare.-<br/> Harry la prese come se potesse morderlo, poi lesse alcuni punti.<br/> - “Chiamarmi ogni mattina Sua Altezza”? “Bere latte acido”?-<br/> Draco incrociò le braccia – E’ ancora una work in progress, sto cercando altre cose. La aggiornerò.-<br/> - Cosa diavolo è questa?-<br/> - La lista di cose da fare.- ripeté, ma dal momento che l’espressione del suo interlocutore non cambiava, Draco fece un breve sospiro e spiegò – Ho pensato a vari modi di ucciderti stanotte e dopo un po’ è diventato noioso. Quindi ho pensato a una lista di cose da farti fare per restare in vita. Molto più crudele.-<br/> Ridacchiò e si sedette sulla sedia per rialzare i piedi sullo sgabello – Ora,- riprese – puoi iniziare la numero 5.-<br/> Harry abbassò gli occhi e lesse al volo: 5) Svolgere il lavoro al posto mio.<br/> Le dita di Harry ebbero uno spasmo, stringendo lievemente il foglio.<br/> La sua voce uscì a stento quando si ritrovò a ribattere – Non ti sembra di esagerare?-<br/> Gli occhi metallici si spostarono su di lui con curiosità – prego?-<br/> Harry strinse le labbra – E’ vero, ci troviamo in questa situazione per colpa mia. Lo ammetto. – riprese – Ma non è che quel collare ti stia uccidendo e certo essere sposato con me non è tutta questa tragedia. Non dobbiamo vivere insieme, non è che dobbiamo scopare! Non ti cambierà la vita se una vecchia legge di mille anni afferma che siamo sposati, Malfoy. Non è che lo siamo per davvero! Troveremo una soluzione e divorzieremo, nulla è indissolubile, quindi non vedo perché devo essere demonizzato e marchiato come stronzo solo perché ho letto le incisioni su un vecchio bastone sovrappensiero.-<br/> Draco chiuse lentamente le palpebre e le riaprì altrettanto lentamente. Si alzò con la stessa calcolata lentezza, e nonostante fossero alti uguali ad Harry parve che crescesse di statura improvvisamente solo perché iniziava a sentirsi un moscerino che sarebbe presto stato schiacciato.<br/> - Per me,- esordì con una voce insolitamente calcolata – il matrimonio è molto importante.- gli occhi dardeggiavano – Per la mia famiglia, per il mio cognome e per la mia eredità il matrimonio è un affare di stato. Abbiamo deciso governi e regnanti con matrimoni. Ho un eredità da difendere, mantenere e tramandare, quindi capirai che il fatto che all’improvviso io sia legalmente sposato con qualcuno, chiunque sia, tralaltro contro la mia volontà, non mi riempia di gioia. Per quanto riguarda le colpe…- Draco strinse gli occhi – E’ assolutamente colpa tua, se non leggessi ad alta voce come un bambino ogni singola cosa non ci ritroveremmo in questa situazione. Non avrei un irritante collare, non dovrei considerare metà del mio patrimonio tuo dal momento che non abbiamo firmato nulla che attesti il contrario e, soprattutto, non dovrei tenermelo nei pantaloni con persone con cui voglio effettivamente scopare per paura di questo coso possa ammazzarle. –<br/> Harry riuscì a vedere la mano gigante di Malfoy schiacciarlo. Inghiottì a vuoto, alzò il foglio e soffio – Ho un limite di tempo?-<br/> Gli occhi di Draco quasi lo incenerirono – Hai tempo una settimana. Seguiranno altre liste.-<br/> Harry annuì e si recò alla sua scrivania, dove si barricò nella falsa speranza che potesse proteggerlo.<br/> Quel mattino Draco non fece assolutamente nulla se non giocare a pallacanestro con il caminetto.</p><p>**</p><p><br/> A fine giornata Harry aveva vomitato già due volte le nauseabonde cose che erano scritte nella lista, aveva una mano paralizzata per aver fatto le scartoffie di entrambi e aveva dovuto procurare al suo maritino una colazione da faraone, il tutto chiamandolo Sua altezza.<br/> Quando arrivò un caso fu l’occasione giusta per allontanarsi da lui.<br/> Draco aveva sbuffato e si era alzato pronto a seguirlo, ma Harry gli aveva caldamente consigliato di restare in ufficio e rilassarsi. E Draco non se l’era certo fatto ripetere.<br/> Harry approfittò di stare un po’ lontano per vedere Ron che rise delle sue disavventure per oltre un’ora mentre pranzava. Harry aveva lo stomaco chiuso ma riuscì ad apprezzare una compagnia che non lo voleva uccidere.<br/> - Firmateli ora i documenti.- propose – Sul patrimonio dico.-<br/> - Ora ho una mano paralizzata e nessuna voglia di tornare in ufficio.- sbuffò Harry – Anzi non credo che ci tornerò per i prossimi… venti anni. Potrei passare a licenziarmi.-<br/> Ron alzò gli occhi al cielo – Come sei melodrammatico. Ha detto che non ti ucciderà.-<br/> - A patto che io mi faccia torturare fino al giorno del divorzio.-<br/> - Beh, benvenuto nel bellissimo idillio del matrimonio!-<br/> Harry affondò il viso tra le mani – Vorrei solo che tutto tornasse alla normalità: io e lui a litigarci un caso, a prenderci in giro…- perfino alle sue orecchie parve che la sua voce fosse diventata lagnosa, strinse le labbra e rialzò la testa – Insomma, voglio togliergli quel coso dal collo e farla finita.-<br/> Ron all’improvviso non aveva più tanta voglia di ridere, i suoi occhi si erano incupiti – Si risolverà.- provò a consolarlo – Hermione ci sta lavorando e lei ci riesce sempre.-<br/> - Vero.-<br/> - Magari era pure una soluzione semplice e ci riderete su fra qualche anno.-<br/> - “Ehi Malfoy ti ricordi quella volta che siamo stati sposati?”- mimò Harry.<br/> Ron sorrise – Guarda il lato positivo.-<br/> - Ce n’è davvero uno?-<br/> - Finché non firmi quelle carte, puoi dire in giro di essere schifosamente ricco.-<br/> Harry alzò gli occhi al cielo e si ritrovò a sorridere.<br/> Per un attimo regnò il silenzio tra loro.<br/> - E se…- soffiò Harry quasi temendo quel pensiero – E se chiedesse il trasferimento?-<br/> - Non lo chiedete una volta a settimana tipo?- rimbeccò Ron – Ve lo rifiuteranno come sempre.-<br/> Harry guardò lontano alla gente che passava davanti la finestra, quando tornò sull’amico aveva l’aria di chi voleva togliersi un peso – Sono io a rifiutarlo.- ammise – Ho smesso di fare domanda la prima settimana, ma il capo mi ha detto che lo lascerà con me fino a quando sarò io a volerlo. – confessò – Ma se questa volta chiedesse il trasferimento, immagino che sia il momento che glielo conceda.-<br/> Cercò negli occhi di Ron la confusione, ma trovò invece una nuova dolcezza.<br/> - Non fasciarti la testa prima di essertela rotta, Harry. Magari non chiederà il trasferimento. Non prima del divorzio e sicuramente per allora gli sarà passata e tornerete ad essere una brava squadra.-<br/> Harry osservò l’amico – Da quando sei così… -<br/> - Saggio?-<br/> - Gentile con Malfoy?-<br/> Ron scollò le spalle – E’ mio cognato, no?-<br/> Harry si ritrovò a ridere per la prima volta della situazione.</p><p>**</p><p>Harry fu chiamato per un caso il mattino dopo e vi si recò senza passare prima dall’ufficio.<br/> Non vedeva il suo maritino da un intero giorno e, nonostante l’aria tesa, doveva ammettere che si era sentito come se gli mancasse qualcosa.<br/> Quando era iniziato? Da quando Draco Malfoy era diventato il suo compagno di avventura ideale?<br/> Tutto era iniziato quando Ron aveva deciso di lasciare gli Auror per un lavoro più tranquillo, Harry l’aveva presa sul personale, aveva pensato che gli serviva solo un po’ di tempo, così aveva iniziato a sabotare ogni suo possibile partner solo perché non sarebbero durati tanto. Ron sarebbe tornato e sarebbero stati di nuovo una squadra.<br/> Tutto era cambiato il giorno in cui Draco Malfoy era entrato con l’aria crucciata e offesa dalla porta e aveva annunciato che era stato assegnato a lui.<br/> Era entrato con già il modulo di trasferimento alla mano e in cerca di un calamaio per firmare.<br/> Poi… era successo. Gradualmente, all’inizio, un’intuizione lì, un consiglio ben accetto là, una battuta, una risposta e all’improvviso Harry aveva alzato gli occhi e aveva visto dall’altra parte della stanza il suo partner.<br/> Non Malfoy, non un assistete provvisorio, ma il suo partner.<br/> Finalmente aveva trovato un po’ di stabilità, le sue giornate erano interessanti e divertenti e invece era dovuto apparire quel dannato baule.<br/> Sbuffò entrando nella casa piena di Auror che stavano facendo le prime analisi della scena. Si avvicinò al primo che capitò a tiro e chiese:<br/> - Cosa abbiamo?-<br/> L’uomo fece cenno ad un ammasso di cenere sul pavimento che aveva una strana forma umanoide. Harry strinse le labbra.<br/> - Incantesimi proibiti finiti male?-<br/> - Così sembrerebbe.-<br/> - A chi appartiene la casa?-<br/> - Una certa Abigail Sharp, una ottantenne che vive a Manchester. –<br/> - La bacchetta del mucchietto di cenere?-<br/> L’uomo fece un cenno, era poco più lontano – La faremo vedere al fabbricatore che ci dirà di chi era.-<br/> - Tenetemi aggiornato.-<br/> Harry fece un giro per perlustrare la casa. Salì al piano di sopra e trovò tracce di magia anche lì, notò un pezzo di stoffa strappato intrappolato tre le ante della finestra al piano di sopra e tracce di un trascinamento.<br/> Immaginò che qualcuno fosse scappato con una scopa.<br/> Prelevò il pezzo di stoffa e si girò pronto a scendere quando trovò appoggiato allo stipite della porta la persona che cercava di evitare da due giorni.<br/> Restò un attimo a fissarlo quasi convinto di star solo immaginando il suo sopracciglio alzato e la sua espressione infastidita.<br/> Ma era davvero lui.<br/> Inghiottì a vuoto - Ehilà, hanno chiamato anche te?-<br/> - L’ultima volta che ho controllato eravamo una squadra.- soffiò Draco di rimando.<br/> - Pensavo di dover fare il lavoro da solo.- replicò – La tua lista era molto specifica a riguardo.-<br/> - Sono arrivate nuove scartoffie ma dal momento che non sei passato in ufficio non puoi saperlo.-<br/> - Sei venuto per dirmi che devo tornare a lavorare?-<br/> - Se la montagna non va da Maometto…-<br/> Harry quasi rise – Sarebbe il contrario, sai?-<br/> Draco tirò le labbra in un sorriso divertito – Scusa ma tra noi sono io il profeta che ha dato il via ad una religione, e tu la montagna senza cervello.-<br/> Harry alzò gli occhi al cielo – L’ultima volta che ho controllato il Malfoyismo non è ancora stato ufficializzato.-<br/> Draco fece spallucce e si alzò dallo stipite – Questione di giorni ormai.-<br/> - Sei molto sicuro di te, come profeta.-<br/> - Puoi inciderlo nella pietra che è la tua testa dura, signor Montagna.-<br/> Harry notò che l’aria tra loro era leggermente migliorata, ma i suoi occhi scivolarono sul collarino argentato che se ne stava adagiato sul collo dell’altro come se gli appartenesse. Draco capì subito dove erano approdati i suoi pensieri.<br/> - La tua ingombrante fede è ancora lì, sì.- soffiò – Ma lasciamo perdere l’evidente mancanza che hai nelle mutande dato dal fatto che hai dovuto incastrarmi con una fede mastodontica e pensiamo al caso.-<br/> Una battuta e una concessione.<br/> Forse la situazione non era più tanto grave, forse dopo un primo momento di panico Draco lo stava perdonando…<br/> Per la mezzora dopo dimenticarono la loro situazione concentrandosi solo sul caso. Harry fece vedere la sua scoperta a Draco che concordò sulla fuga, trovarono la bacchetta e videro l’ultimo incantesimo fatto, poi perlustrarono un’ultima volta la casa.<br/> - Rapina?- propose Harry.-<br/> - Nah, regolazione di conti.-<br/> - Non lasciarti ingannare dal fatto che non mancava nulla di valore. Forse cercavano qualcosa di specifico.-<br/> Draco ci meditò su mentre camminava lungo il marciapiede – Dobbiamo vedere se troviamo segnalazioni di voli nella zona.-<br/> - Mi adopero subito.-<br/> In poco tempo finirono le analisi preliminari e tornarono in ufficio dove Harry trovò un'altra lista delle cose da fare, guardò Draco che gli rispose con un sorriso innocente.<br/> - Avevi detto che avevo una settimana per finire la prima!- gracchiò.<br/> - L’ho detto? Ne sei sicuro?-<br/> - Certissimo.-<br/> - Beh ho anche detto che ne sarebbero seguite altre. Mi hai lasciato un giorno da solo ad annoiarmi, ho trovato molto divertente trovare altre cose da farti fare.-<br/> Harry sbuffò vistosamente e si diresse alla sua scrivania, prese il foglio e lo lesse al volo. Era lungo due facciate ed erano una cosa più disgustosa dell’altra.<br/> - “Correre nudo per tutto il ministero?”-<br/> - Faresti la felicità di molte persone.- confermò Draco sedendosi alla sua scrivania e iniziando a raccogliere i fascicoli.<br/> - “Baciarmi i piedi”?-<br/> Draco scrollò le spalle – Alla terza pagina non sapevo più cosa scrivere. Ma se vuoi iniziare da quella non ho problemi.-<br/> Harry si ritrovò a sorridere e trovò il coraggio di chiederlo – Quindi… non mi vuoi più uccidere?-<br/> Le dita di Draco esitarono sul fascicolo del caso Gold – Non ho mai detto una cazzata del genere. – replicò – Tu morirai, devo solo trovare il modo di farlo accadere senza che qualcosa possa risalire a me. Il carcere non è l’ideale anche se dubito che una giuria senziente mi condannerebbe sapendo cosa hai combinato. – gli lanciò un’occhiata – Ma sei sempre Harry Potter, loro potrebbero vederla diversamente da me. Non vale la pena rischiare finché non avrò un piano a prova di bomba.-<br/> - Rassicurante.- ridacchiò Harry, stranamente sollevato. Draco lo ignorò.<br/> Tornarono a lavoro, in silenzio, Harry ogni tanto non poteva fare a meno di alzare gli occhi sull’altro che stava chiaramente sforzandosi di non fare lo stesso.<br/> Ogni tanto però lo vedeva perdere lo sguardo al vuoto, altre volte lo vedeva accarezzarsi la collana sovrappensiero.<br/> Gli donava, fu costretto ad ammettere, quel gioiello sembrava essere perfetto per il collo di Draco.<br/> Non che qualsiasi cosa appesa al collo non sarebbe stata perfetta… Draco aveva davvero un bel collo.<br/> I suoi occhi scivolarono in su accarezzando la figura di Draco, si concentrò sulla mascella, il mento appuntito, le labbra…<br/> Lì lo sguardo si fermò. Harry non fu più capace di distoglierlo.<br/> Non finché Draco non avvertì l’attenzione dell’altro su di lui – Che c’è?-<br/> Harry inghiottì a vuoto rendendosi conto che qualcosa non andava in lui.<br/> - Niente.- mentì.<br/> - Stai ancora tentando di pensare? Ti prego rinunciaci, non voglio vederti esplodere la testa anche se sarebbero la soluzione ad ogni mio problema.-<br/> Harry chiuse gi occhi per qualche attimo come a volersi togliere la forma perfetta delle labbra di Draco dai ricordi.<br/> - Le chiedo umilmente perdono, altezza.- disse tentando di esprimere tutte l’ironia del mondo, cosa difficile con la bocca secca.<br/> Draco sembrò intuire che qualcosa non andava, ma preferì non soffermarsi.<br/> Tornò su i fascicoli e tutto piombò nuovamente nel silenzio.</p><p>**<br/> Harry entrò nell’ufficio di Hermione con gli occhi stanchi e si sedette alla sedia posta davanti alla sua scrivania. Si massaggiò gli occhi con le dita.<br/> - Buongiorno anche a te.- fece lei senza alzare gli occhi da ciò che stava leggendo.<br/> - Herm qualcosa non va.- replicò invece Harry – Questo incantesimo… credo che abbia effetto anche su di me.-<br/> Hermione lo guardò – Come?-<br/> - Mi sento strano.- ammise Harry – nei confronti di Malfoy, intendo.-<br/> I suoi occhi si fecero attenti – Strano, tipo?-<br/> Harry sentì l’istinto di autoconservazione farsi sentire, meditò di dire che non era nulla e scappare a gambe levate ma si costrinse a restare lì – Non lo so,- iniziò farfugliando – Ma ieri ho passato il tempo a fissarlo. –<br/> Hermione si addolcì – E’ una situazione atipica sono sicura che sia solo suggestione.-<br/> Harry strinse le labbra – Qualcosa è diverso.- insistette – E’ come se… - cercò le parole, si fece più vicino come se dovesse sussurrarle un segreto – E’ come se non volessi perderlo.-<br/> - Harry lo sanno pure i muri che sotto sotto tieni a lui.- le replicò lei.<br/> Harry sentì le gote pungere – Non so ancora come spiegarmi.- mormorò.<br/> Ancora, aveva detto, perché aveva la sensazione che questa cosa stava crescendo dentro di lui tanto che presto si sarebbe guadagnata un nome.<br/> Harry aveva paura di darle un nome, ma riusciva a vedere il concetto materializzarsi davanti a lui.<br/> - Herm…- soffiò – Ci sono progressi?-<br/> La giovane donna si appoggiò allo schienale della sedia, i suoi occhi lo studiarono per un lungo minuti come se ponderasse bene cosa dire. Poi rinunciò.<br/> - Nessuno.- ammise – Purtroppo, essendo un rituale molto antico c’è poco o nulla di scritto. Stiamo controllando le collezioni di privati per vedere se troviamo testi non presenti nei registri pubblici. Ho buona speranze su un certo William Fitch ma è un babbano che non crede nella magia quindi sarà difficile spiegargli che è qualcosa di abbastanza urgente.-<br/> - Grazie Herm per tutto quello che fai.-<br/> La ragazza fece un cordiale sorriso – Ora va da tuo marito, se ci sono novità ti avviso.-<br/> Harry strinse le labbra – Non chiamarlo così.- grugnì.<br/> Lei rise e Harry si alzò dalla sedia, attraversò il ministero con la parola “marito” che gli aleggiava nel cervello.<br/> Aprì la porta del loro ufficio e se la ripeté quando lo vide in piedi, appoggiato con il bacino alla sua scrivania, una nuova lista in mano e il sorriso divertito sul viso.<br/> Marito, pensò. E non lo trovò affatto strano.<br/> Restò a fissarlo imbambolato per qualche secondo prima che Draco alzasse un sopracciglio prima di dire – Sì, sono ancora qui. Tu sei ancora vivo, quindi è evidente che la giornata sarà una grande delusione per entrambi.-<br/> Sbuffò e Harry si ritrovò a sorridere.<br/> Adorava il suo sarcasmo, era… loro.<br/> - Ti pare questo il modo di accogliere tuo marito?- gli rinfacciò Harry chiudendo la porta e togliendosi il cappotto – Questo matrimonio non sta funzionando. Dovresti darmi un bacio e dirmi “ben arrivato”.-<br/> Draco restò interdetto, le sue pupille si dilatarono di poco dalla sorpresa, poi si sciolse in un sorriso nuovo. Provocatorio, di sfida.<br/> - E dove l’hai letto? Sulle riviste matrimoniali anni venti?- replicò – Posso ribattere che dovresti allora mantenermi e non farmi mancare nulla. Tipo mi stai facendo mancare il mio divertimento di vederti vomitare lumache vive. Numero trentadue della lista.- sogghignò – Ma c’è del lavoro arretrato, prego, esegui.-<br/> Harry scrollò le spalle e si sedette alla sua scrivania. Prese la pila di fascicoli e iniziò a lavorarci.<br/> Per conto suo Malfoy trasfigurò una sedia in una comoda poltrona reclinabile e si sedette sopra. Poi evocò una bibita e si mise a sonnecchiare.<br/> Per un po’ nella stanza non si sentirono altro che la penna d’oca che scriveva sulla pergamena e il ticchettio dell’orologio.<br/> Poi, dopo circa un’ora di silenzio, Malfoy proruppe con –Mi manca il sesso.-<br/> Che fece partire la punta della penna d’oca per tutto il resto del foglio tracciando una linea diagonale.<br/> Harry alzò gli occhi spalancati -… eh?-<br/> - Il sesso, Potter. Se devo spiegarti cos’è, sei davvero irrecuperabile.- Draco aveva socchiuso gli occhi e aveva un’espressione seccata – Hai idea di quanto sesso facevo prima di …questo coso?- fece una smorfia irritata – Ti rispondo subito: tanto. E mi manca.-<br/> - Non esagerare, sono solo un paio di giorni.-<br/> - Tre.-<br/> - Puoi stare tre giorni senza scopare.-<br/> Draco tirò le labbra all’ingiù – Voglio togliermi questo coso e andare a rimorchiare.-<br/> - Lo so.-<br/> Tornò il silenzio, Harry fece un incantesimo al foglio facendo svanire l’errore fatto prima, poi riprese a lavorare.<br/> Draco mise il broncio, incrociò le braccia e appoggiò di nuovo la testa sulla sedia.<br/> - Ehi.- attirò ancora l’attenzione. Harry sbuffò sonoramente prima di alzare gli occhi su di lui. Draco si mise su un fianco annoiato – ti rendi conto che siamo sposati?- tirò le labbra in un sorriso – tipo per davvero? Se ci pensi è ridicolo.-<br/> Harry alzò un sopracciglio – quindi ora siamo arrivati alla fase del ridiamoci su?-<br/> - Siamo sposati.- insistette Draco – io e te. Capisci? <em>Io e te!</em>-<br/> - … “scusa”?- tentò Harry suo malgrado divertito.<br/> - Ma tu non sapevi il serpentese? Non puoi solo dirgli che deve togliersi dal mio collo?-<br/> - Quell’abilità è andata via dopo che ho salvato il mondo.-<br/> - Sei inutile come il sette di coppe quando stai giocando a Dama.- si lagnò.<br/> - … “mi dispiace”?-<br/> - smettila di scusarti, mi dai sui nervi.- lo liquidò Draco con la mano – Quindi sono sposato con te e, se non mi toglierai questo coso dal collo, morirò eunuco.-<br/> - Potremmo fare sesso.- propose Harry, divertito.<br/> Draco lo fulminò con lo sguardo poi tornò a fissare il vuoto, meditabondo – Non abbiamo ancora provato che il veleno sia mortale… potrei scopare prima che questo coso uccida qualcuno. Del resto c’è gente strana al mondo, troverò qualcuno a cui piace essere morso da un serpente.- meditò ad alta voce, poi fece un verso di esasperazione – Pure la cintura di castità, che diamine. Non mi faccio mancare niente.-<br/> Harry si bloccò con gli occhi spalancati – Ci sono!- si alzò di slancio – So come togliertelo!-<br/> - Per quanto siamo maghi, Potter. Tagliare la testa porta ancora alla morte.-<br/> Harry ridacchiò – Sono serio! – lo indicò – Quel coso, per proteggere la tua virtù, si stacca dal collo e azzanna chi ci prova con te, no?-<br/> Draco si fece serio in volto, interessato – Sì.-<br/> - Se bloccassimo il momento nell’esatto istante in cui si stacca dal collo potremmo straccartelo di dosso!-<br/> Draco scattò in piedi con gli occhi brillanti – Ma allora non sei stupido come sembri!- i suoi occhi brillarono d’aspettativa – Chiama la Granger, io vado a cercare qualcuno che ci provi con me! Ci metterò cinque minuti al massimo!-<br/> Harry alzò gli occhi al cielo, poi scrollò le spalle – Forza. Prima te lo leviamo e meglio è.-</p><p>**</p><p>Hermione non sembrava molto convinta dell’idea, ma accettò comunque di provarci. Trovare un incantesimo che permetteva di bloccare un momento fu piuttosto semplice, il difficile sarebbe stato coordinare il momento in cui il tempo si sarebbe riavviato per far avvenire lo strappo.<br/> Harry si era proposto di essere lui a farlo, ma Hermione aveva scosso la testa – Questo incantesimo vi lega, non so quando sia saggio che proprio tu tenti di spezzarlo.-<br/> Harry mise il broncio, ma gli toccò acconsentire. Fu Ron a proporsi di buon grado.<br/> - Poi andiamo a festeggiare il ritorno al tuo stato di single!- sogghignò Ron facendogli l’occhiolino.<br/> Draco nel frattempo tornò con una ragazza dai capelli lunghi e setosi. Era carina e chiaramente i suoi occhi brillavano di una certa aspettativa.<br/> - Le ho spiegato tutto.- annunciò – Ha detto che ci aiuta. In cambio, io devo solo uscire con lei, dopo.- le fece l’occhiolino.<br/> Lei ridacchiò.<br/> - Procediamo.-<br/> Mentre si stavano tutti preparando, Harry se ne stava seduto alla sedia della sua scrivania in silenzio. L’idea era stata sua ma in qualche modo, il fatto che si fosse avverata così in fretta, gli provocava un insolito senso di fastidio.<br/> Quindi, se funzionava, la storia sarebbe finita. Lui e Malfoy sarebbero stati liberi di tornare alle loro vite, alla loro solita dinamica, non avrebbero più litigato per davvero, ma sarebbero tornati ai soliti battibecchi.<br/> Però, mentre fissava Draco parlare del più e del meno con la ragazza in attesa che quel serpente reagisse, Harry sentiva un latente fastidio. Non riusciva ad afferrarlo, ma scorreva sotto la sua pelle.<br/> Poi accadde. La ragazza provò a baciarlo. Draco chiuse perfino gli occhi, in attesa e il serpente scattò, rabbioso, verso di lei.<br/> Il tempo fu fermato in un breve istante.<br/> Per qualche attimo Harry vide la scena di Draco immobile, sospeso nel tempo, il collo teso e la coda del serpente ancora appoggiata alle sue spalle mentre la testa protendeva verso di lei, le fauci aperte, gli occhi minacciosi.<br/> Hermione annuì, e Ron afferrò il corpo della serpe.<br/> Sollievo e timore avvolsero Harry. Poi Ron iniziò a tirare.<br/> E Harry lo sentì.<br/> La scena iniziò ad annebbiarsi, Harry strinse gli occhi per riuscire a mettere a fuoco. Ron tirò ancora e Harry si sentì mancare il fiato.<br/> Qualcosa non andava.<br/> Provò ad alzarsi, ma le gambe gli tremavano, provò a parlare, ma tutti erano concentrati su quello che stavano facendo.<br/> Ron tirò e Harry avvertì lo strappo, sentì la propria pelle squarciarsi sullo stomaco e l’urlo gli attraversò il petto.<br/> Vide il sangue, ma il dolore fu l’unica cosa che riuscì a sentire, prima di crollare a terra.<br/> Il panico invase l’aria come una tempesta, sentì la voce di Hermione urlare, Ron toccarlo. Ma il mondo iniziava a diventare distante, sempre di più.<br/> Ma faceva troppo male. Troppo.</p><p>**</p><p>Si risvegliò la sera, al San Mungo.<br/> Attorno a lui c’erano Ron, Hermione e metà della famiglia Weasley con il viso preoccupatissimo.<br/> Harry si sentiva ancora scombussolato, ma poteva decisamente tirare un sospiro di sollievo – Cos’è successo?-<br/> Hermione era pallida in volto - … deve esserci un meccanismo di difesa.-<br/> - … Un altro?-<br/> - Oh, Harry.- gli occhi le si riempirono di lacrime – C’era sangue… dappertutto.-<br/> Ron era ancora più pallido, in silenzio in un angolo.<br/> - … Sto bene, dai.- provò a rassicurare tutti – Malfoy?-<br/> I coniugi si lanciarono un’occhiata d’intesa – E’ stato qui, per un po’.-<br/> - Finché non ha saputo che ti saresti ripreso.- rincarò Hermione.<br/> - Poi è andato via.-<br/> Beh, non erano strettamente amici, eppure la sua mancanza colpì Harry allo stomaco. Era appena stato squarciato in due nel tentativo di liberare lui, si aspettava come minimo che avesse la decenza di salutarlo una volta sveglio.<br/> Hermione dovette interpretare i suoi pensieri – Era esausto anche lui, Harry.-<br/> Ron fece una smorfia, ma non sembrò del tutto derisoria. Come se in parte concordasse.<br/> Un’infermiera venne a cacciarli tutti millantando un meritato riposo e Harry si ritrovò solo nella stanza, con la pancia rattoppata e la sensazione che la situazione si fosse solo complicata.<br/> Eppure, c’era un’altra sensazione, più insidiosa, più difficile da gestire…<br/> Voleva vedere Malfoy.</p><p>**</p><p>Harry si presentò al portone del Manor con un espressione decisa e la rabbia ribollirli nelle vene.</p><p>Quando Harry era tornato a lavoro, era convinto di trovare Draco intendo a fare l’offeso, accusandolo di avere manie di protagonismo. O magari avrebbe fatto finta di nulla, o avrebbe proposto di lavorare ad un caso…<br/> E invece niente.<br/> Draco non era alla sua scrivania e non si era presentato a lavoro nemmeno il giorno dopo. Gli aveva lasciato un biglietto con parole secche e lapidarie annunciando che si sarebbe preso un po’ di giorni di riposo, senza introdurre alcuna scusa, nessun motivo. Dopo tre giorni, Harry sfiorava la crisi di nervi.<br/> Senza Draco, l’ufficio era una noia. In più non lo vedeva da quel giorno…<br/> Era arrabbiato perché non aveva funzionato? Era disperato perché aveva accarezzato la speranza di esser libero e invece era ancora sposato con lui?<br/> Aveva provato a scrivergli per convincerlo a tornare a lavoro, ma Malfoy aveva fatto orecchie da mercante.<br/> Ed ora era lì al Manor. Doveva fare qualcosa.<br/> Non ci stava a lavorare lì… senza di lui.<br/> Non ci stava a passare le giornate ovunque, senza di lui.<br/> Ma scacciò questo pensiero.<br/> Si prodigò, invece, a bussare, ma la porta si aprì magicamente da sola.<br/> - E’ permesso?- urlò Harry al castello vuoto – C’è nessuno?-<br/> Avanzò per l’enorme atrio e i suoi passi echeggiarono sinistramente. Chiamò Draco, ma lui non rispose. La sensazione che ci fosse qualcosa che non andasse si insinuò dentro di lui, gelida come un salto in un lago ghiacciato.<br/> Poi vide la luce provenire da uno dei salotti ed era così in ansia che si dimenticò di bussare. Aprì la porta e si precipitò dentro.<br/> Draco era in piedi davanti al caminetto, fissava le fiamme in silenzio. C’era qualcosa di decadente nel suo modo di restarsene lì, fermo. Si mosse leggermente per portarsi un bicchiere alle labbra. Lo finì in un sorso e lo appoggiò, le sue dita sembravano disarticolate sul vetro prima di lasciarlo.<br/> - …Malfoy?-<br/> Si accorse di lui a rilento, come se non avesse i riflessi pronti com’era solito. Draco sbatté lentamente le palpebre e poi spostò lo sguardo su di lui.<br/> - Sei ubriaco…?- soffiò Harry, confuso – Sei rimasto a casa per <em>ubriacarti</em>?-<br/> Draco tirò le labbra in un sorriso colpevole - … non potevo venirci così, ti pare?- biascicò.<br/> - Non dovresti starci proprio così!- quasi gli urlò Harry, indignato.<br/> Draco lo scacciò con una mano e prese di nuovo il bicchiere che si era riempito.<br/> Provò a portarselo alle labbra ma l’altro glielo strappò di mano.<br/> - Basta.-<br/> - Rompiscatole.- provò a riprenderselo, ma i suoi riflessi erano lenti – ridammelo.-<br/> - No, ora tu berrai solo caffè.- appoggiò il bicchiere quando Draco provò a fare un passo verso di lui rischiando di cadere, lo sorresse all’istante.<br/> - Che motivo c’era di ridurti così?-<br/> Draco alzò gli occhi e la sua espressione si fece distante. Poi aggrottò le sopracciglia - Come sei entrato?-<br/> - La porta era aperta.-<br/> Un barlume di lucidità si fece strada in lui – Ah... questa è anche casa tua, ora.-<br/> Oh.<br/> Gli occhi di Harry saettarono sul collare, ancora lì, ancora simbolo di un legame che non avevano voluto e che non riuscivano a sradicare.<br/> Harry ricacciò indietro la sensazione di sollievo nel vedere ancora quel serpente stretto al suo collo.<br/> - Perché non sei venuto a lavoro?-<br/> Draco chiuse gli occhi e sembrò sul punto di addormentarsi. Scacciò Harry e cercò ancora il bicchiere. Harry gli prese le mani e le chiuse tra loro, portandosele al petto.<br/> - Draco.- soffiò, cercando di sembrare autoritario ma dolce allo stesso tempo – perché non sei venuto a lavoro?-<br/> Draco puntò i suoi occhi in quelli di Harry e sembrò sul punto di mettersi a piangere - … c’era sangue.- mormorò.<br/> Harry aggrottò le sopracciglia – Non ti ha mai fatto senso.-<br/> - … su di te.- continuò Draco e i suoi occhi divennero cupi. All’improvviso Draco non sembrava solo un ragazzo ubriaco che saltava il lavoro, ma pareva fragile e tremolante.<br/> - … Draco.- soffiò piano Harry sentendo una stretta al petto.<br/> - … ho bisogno di bere.-<br/> - no.-<br/> - sei un rompiscatole.-<br/> - Sì, l’hai già detto.-<br/> Draco rilassò le dita, non opponendo più resistenza, Harry gli lasciò le mani. Ma non lo lasciò andare, aveva la sensazione che se avesse smesso di reggerlo in piedi Draco sarebbe crollato a pezzi. E non solo perché era ubriaco marcio.<br/> - Sto bene.- gli disse piano – Sto bene, davvero.-<br/> Draco si toccò il collare e lo accarezzò con le dita, i suoi occhi poco lucidi brillavano alle lingue di fuoco, cambiando intensità da ogni battito di ciglia.<br/> - Stai bene.- ripeté.<br/> E lo abbracciò.<br/> Harry per un secondo non seppe cosa fare. Non erano mai stati così intimi da arrivare a toccarsi con così tante intensità. Merlino, si poteva contare sulla punta delle dita perfino attimi in cui si erano effettivamente toccati.<br/> Ma ora Draco aveva le braccia attorno al suo collo, il viso sulla spalla, il petto sul suo.<br/> Sentiva il respiro dietro l’orecchio.<br/> Puzzava di alcool, ma era solo una piccola cosa, rispetto a una serie di tante piccole emozioni che stava provando.<br/> Quando lo abbracciò, lo fece con la certezza di star facendo ciò perché voleva, e non perché ubriaco in un momento di debolezza.<br/> Quando si godette il corpo di Draco sul suo, si sentì un traditore a indulgere in quel calore come se fosse un dono e non un momento rubato.<br/> Restarono avvinghiati per un po’, finché non sentì Draco stanco di stare in piedi. Lo aiutò a sedersi, poi gli prese il viso con una mano per guardarlo in faccia.<br/> - Quanto hai bevuto?-<br/> Draco socchiuse gli occhi come se non lo mettesse più a fuoco – il necessario.-<br/> - Ho capito, ti porto a riposare.-<br/> Chiamò un elfo domestico e si fece aiutare a trovare la stanza del biondino, lo buttò sul letto e gli tolse le scarpe, poi lo coprì.<br/> Mentre lo vedeva prendere sonno si ritrovò a osservarlo, assorto.<br/> Non si era mai sentito così. E no, non era colpa di quel gioiello.<br/> Quei sentimenti non li sentiva estranei, erano sempre stati lì, ogni tanto avevano provato ad uscire, quando Draco faceva una battuta particolarmente arguta, o quando semplicemente andavano d’accordo, o quando buttava il foglio che poteva separarli.<br/> Erano sempre stati lì… e Harry aveva solo fatto finta di non vederli.<br/> Ma ora, qualcosa era cambiato.<br/> Harry sfiorò con cura il serpente. Era la prima volta che lo faceva da quando l’aveva passato a Draco, prima che tutto accadesse.<br/> Sentì come un formicolio alle dita, come se fosse ancora ferito dal tentativo di strapparlo da lì, come se fosse <em>offeso.</em><br/> Harry provò perfino l’impulso di scusarsi. E di ringraziarlo.<br/> Non importava per quanto tempo sarebbe durato ancora l’incantesimo, ma Harry voleva godersi ogni istante in cui Draco sarebbe stato suo.<br/> Perché era suo marito… ed era innamorato di lui.</p><p> </p><p> </p><p> </p>
  </div>
  