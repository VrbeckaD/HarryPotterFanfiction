
  <div class="userstuff module" role="article">
    <h3 class="landmark heading" id="work">Chapter Text</h3>
    <p align="center"> <strong> <em>Első Fejezet</em></strong></p><p align="left">Hermione dühösen menekült McLagen elől, aki már hetek óta nyúzta, hogy legyen a báli partnere. A tanári kar hosszas gondolkodás után megszavazta, hogy ebben az évben is rendeznek karácsonyi bált,  Dumbledore legnagyobb örömére. </p><p align="left">Ekkor éppen a könyvtárban, a polcok között bujkált, mivel ott környékezte meg a fiú. McLagen nem bírta megérteni, hogy Hermione nem akart vele menni, pedig a lány elég érthetően hozta tudtára a döntését.</p><p>A fiú nem ért fel az intelligenciájához, ráadásul semmi másról nem lehetett vele beszélni, csak a kviddicsről, ami valljuk be őszintén nem tartozott Hermione Granger kedvenc témái közé, ráadásul már Lumpsluck elő karácsonyi partiján épp elég kárt okozott.</p><p>Egyszóval nem kért a társaságából, és nem csak az előbb felsoroltak miatt, hanem mert más tervei voltak a bált illetően. Mondhatni valaki mást akart "behálózni", és dühítette, hogy a több hónap alatt szépen felépített tervét egy tanulatlan kviddicsjátékos, akit még a csapatba se válogattak be, majdnem porba döntötte ezt.</p><p>Hermione megrázta a fejét, majd elmosolyodott ahogy arra a sötét ruhás varázslóra gondolt, aki lassan egy éve volt állandó szereplője az erotikusabb fantáziáinak is. Egy ideig persze kielégítő volt úgy kényeztetnie magát, hogy Perselus Pitonra gondolt, de pár hónapja elhatározta, hogy többet akar. Eldöntötte, hogy elveszti féltve őrzött szüzességét a bájitalok rettegett mesterével, akár akarja a férfi akár nem. Nem jó, ezt talán túlzás volt mondani, de a lány nagyon elszánt volt.</p><p>Óvatosan kinézett a könyvek között és egy megkönnyebbült sóhajjal nyugtázta, hogy McLagen végre feladta a hajszát. Oldalazva kislisszant a könyvtárból, és felsietett a griffendél-toronyba. Amikor belépett a hálószobába elmosolyodott, mivel gyönyörű ruhája ott lógott már szekrénye ajtaján. Az előírás hosszabb volt, de nem érdekelte.</p><p><em>– Csak nem átkoz ki McGalagony vagy Dumbledore ha megmutatom a térdeim!?</em> – gondolta a lány.</p><p>A ruha halványzöld szaténből volt, térdig ért és sejtetően megmutatta a lány kebleit. Tökéletes volt. Hermione végigsimított rajta, és lehuppant az ágyára.</p><p><em>– Most már csak újra át kell vennem a tervet és akkor tényleg minden tökéletes lesz </em>– gondolta Hermione, és kellemes bizsergés futott végig a hátán, ahogy maga elé képzelte Pitont.</p><p>Minden az ötödik utáni nyáron kezdődött a Grimmauld téren, amikor megtudták, hogy a sötét hajú varázsló bizony mindvégig az ő oldalukon állt.  Hermione mindig is tisztelte a tudásáért, de emiatt másképp kezdett rá nézni. Megnyugvással töltötte el, hogy egy ekkora tudású varázsló is mellettük állt.  A férfi gyakran jött a megbeszélésekre, és Hermione ilyenkor mindig figyelte ahogy bevonult a konyhába, majd miután végeztek kijött. Tudta, hogy a férfi utálta, ezért soha nem kezdett el vele beszélgetni a köszönésen kívül. Egyik este észrevette, ahogy álmatlanul forgolódott a szobájában, hogy lassan, alattomosan elkezdett benne a tisztelet és a csodálat átváltani valami egészen mássá. Rádöbbent, hogy vonzódott a férfihoz.</p><p>Elmosolyodott az emlékein, majd folytatta a bál tervezgetését.</p><p>– <em>A bevonuló tánc után a zenekar jön... az nem jó, mivel az túl zajos, viszont szerencsére csak tíz számra tudta őket leszerződtetni Dumbledore, így utána a gramofon fogja szolgáltatni a zenét... megvárom az első lassú számot és felkérem Pitont táncolni, akár tetszik neki, akár nem... McGalagony professzor amúgy is úgy intézte, hogy Piton sem ügyelhet végig a folyosón, szerencsére vagy inkább az én szerencsémre sok időt fog a nagyteremben tölteni... odamegyek hozzá, felkérem táncolni és elcsábítom... de mégis hogyan? </em>– tűnődött el a lány és ajkába harapott.</p><p>Végül inkább úgy döntött, hogy improvizálni fog és annyiban hagyta a dolgot. Elment a fürdőhelyiségbe, lezuhanyozott és megmosta a haját. Egy darabig még olvasott, de aztán mégis az alvás mellett döntött, hisz a legtöbbet akarta magából kihozni a következő nap.</p><p align="center">***</p><p>A bál Hermione tervei szerint alakult, a zenekar pontba este tízkor levonult a színpadról, és Dumbledore másodpercre pontosan akkor suhintott a pálcájával, hogy beinduljon a gramofon. Egy gond volt, Piton nem volt sehol. Hermione megfordult a tengelye körül, és idegesen az ajkába harapott. Már azon volt, hogy ha kell végig megy az összes folyosón, hogy előkerítse a férfit, de mikor elindult volna a kijárat felé, Piton pontosan akkor ért vissza a nagyterembe. Hermione elkapta a tekintetét, és rámosolygott, Pitont viszont olyan hirtelen érte a lány gesztusa, hogy nem reagált rá. Hermione felhasználta a férfi döbbenetét arra, hogy odasétáljon hozzá.</p><p>– Élvezi a bált, Professzor úr? - kérdezte egy széles mosoly kíséretében Hermione, és szemtelenül szuggerálta a szemeit. A férfi meredten nézett a lányra mielőtt bármit mondott volna. Ez nem volt jellemző rá, és Piton nem értette, hogy mi ütött belé.</p><p>–  A legkevésbé sem élvezem, Miss Granger - mondta végül kedvtelenül.</p><p>– Bizonyára azért nem élvezi a bált, Piton professzor, mivel nem táncol. Megtisztelne vele, hogy táncol velem? - kérdezte szemtelenül Hermione.</p><p>– Mégis mit képzel magáról, Miss Granger? - kérdezte felcsattanva Piton. Egyetlen diák sem mert ilyesmit kérni tőle, és ezt ő pontosan így szerette.</p><p>–  Gondoltam kihasználom az alkalmat, professzor úr - suttogta Hermione, és lassan megérintette a férfi vállát, majd végigcsúsztatta rajtuk kezeit. Hagyta, hogy a reflexei irányítsák, mivel a gondolatai csak visszatartották volna. Érezte, ahogy Piton megremeg kicsit a váratlan érintés hatására.</p><p>–  Ha táncolok magával békén hagy? - kérdezte feszengve a bájitalmester.</p><p>– Megtörténhet - mondta mosolyogva Hermione, és a tánctér felé húzta professzorát. Piton a lány derekára tette kezét és elkezdtek táncolni.</p><p>– Látom megszegte a ruházkodásra vonatkozó szabályokat - mondta Piton, és nyelt egyet amikor megpillantotta a lány sejtető dekoltázsát.</p><p>– Nem is tudja, mennyire, professzor úr - mondta Hermione kuncogva, és közelebb hajolt a férfi füléhez.</p><p>– Bugyit sem vettem fel - dorombolta a lány, és Piton teste megfeszült a kezei alatt amint kiejtette ezt a négy rövid szót.  Természetesen egy szó sem volt ebből igaz, de a férfi ezt nem tudta, és Hermione azt akarta, hogy ez így is maradjon.</p><p>A férfi elengedte Hermionét, és elvörösödve, sietve elhagyta a nagytermet. Hermione viszont önelégülten mosolygott a férfi hűlt helye után. Zavarba hozta Pitont, és biztos volt benne, hogy beindította a fantáziáját, hiszen bármennyire nem szerette kimutatni az érzéseit, ő is férfiból volt.</p>
  </div>
  