
  <div class="userstuff module" role="article">
    <h3 class="landmark heading" id="work">Chapter Text</h3>
    <p>Było po północy. Mimo letniej pory i dusznych dni, panował chłód, przez który młodzi czarodzieje, wracający z pubów, szczękali zębami. We wszystkich oknach na ulicy Thirstdaise panował mrok. Z jednym wyjątkiem.</p>
<p>            W oknie domu stojącego najbliżej skrzyżowania uliczek jarzyło się migające światło. Z zewnątrz to wyglądało, jakby ktoś zapomniał zgasić latarenkę i opuścił pokój. Jednak tak nie było.</p>
<p>            Latarenka ta bowiem oświetlała kuchnię Challete Firhill,  w której przebywały dwie osoby. Gdy gospodyni  pobiegła otworzyć drzwi swemu gościowi, w pośpiechu nie zdążyła założyć pantofli. Stała boso na chłodnej posadzce, ubrana jedynie w koszulę nocną i szlafrok. Opierała się o blat kuchenny z rękoma skrzyżowanymi na piersi, wpatrując w stół, przy którym siedział owy gość.</p>
<p>            Był to młody człowiek, ubrany na czarno, przez co ledwie było go widać w delikatnym świetle. Siedział oparty łokciami o mały stolik kuchenny, trzymał się za głowę i targał nerwowo za włosy. Przed nim na stoliku leżała prawie pusta paczka mugolskich papierosów. Odkąd wszedł, zdołał wydusić z siebie jedno zdanie, po czym nastała długa cisza, którą Challete cierpliwie przeczekiwała. Wydawała się być spokojna, jednak co jakiś czas słychać było strzały wychodzące spod jej paznokci. Obgryzała wargę i nie mrugała, aby łzy z jej oku nie spłynęły po policzkach.</p>
<p>            "Regulus nie żyje". Tylko tyle powiedział. "Regulus nie żyje". I w istocie. Regulus Black był martwy. Wtedy jednak nikt nie znał przyczyny, choć każdy, kto wiedział o jego śmierci, był przekonany co do swojej wersji wydarzeń.</p>
<p>            Syriusz rzadko nazywał brata pełnym imieniem. Zwykle było to "Młody", "Śmierdziel", "Gówniarz", a w przypadku najwyższej uprzejmości "Reg". Lecz jeśli wyniósł coś z rodzinnego domu, to naukę, że o nieboszczykach powinno się mówić pełnym imieniem.</p>
<p>            Black oparł się o ścianę, przy której siedział. Przetarł zamknięte oczy. Minęła długa chwila, zanim je otworzył i spojrzał na świecę.</p>
<p>- Regulus nie żyje - powtórzył schrypłym głosem, jakby gospodyni nie usłyszała go za pierwszym razem. - Zabili go. Głupi gnojek...</p>
<p>- Ekhm. - Challete odchrząknęła, starając się na starcie nie zacząć obrażać zmarłego. - Gdzie znaleziono ciało?</p>
<p>- Nie znaleziono ciała. - Syriusz z początku nie patrzył rozmówczyni w oczy. Obserwował płomień latarenki. Miał ogromną ochotę odpalić ostatniego papierosa. Był wykończony.</p>
<p>- To skąd wiadomo, że nie uciekł? - Challete popatrzyła na niego podejrzliwie. Zawsze wierzyła, że Regulus stchórzy. </p>
<p>- Bo po raz pierwszy od kilku lat dostałem sowę od mojego ojca. Umiera i chciał się pożegnać ze swoim ukochanym synem. Ma się rozumieć, spytał, czy wiem, gdzie jest Regulus. A to jest w ich przypadku desperacja. Poszli do wróżbitów, pytali rodzinnych duchów. Nie żyje...</p>
<p>- Cóż. Czyli nawet nie wiemy, czy zachował resztki honoru - mruknęła gospodyni.</p>
<p>- Błagam, pani Fire, popełnił błąd-...</p>
<p>- Błąd? BŁĄD?! - Challete postarała się uspokoić, nie chcąc budzić małej, leżącej na piętrze istotki. - I ile razy mam ci mówić, co sądzę na temat "Pani Fire"?!</p>
<p>- Naprawdę moje spoufalone przyzwyczajenie uważa pani teraz za największy problem?! Tutaj chodzi o życie. Jeszcze kilka dni temu prosił mnie, bym się nią zajął i trzymał w ukryciu, jak było zaplanowane. Tego chciała April! - warknął Syriusz, wstając gwałtownie.</p>
<p>            Challete zacisnęła wargi. Powieki jej zadrżały. Wspomnienie córki zawsze ją bolało.</p>
<p>- April chciała normalnego ŻYCIA, a on jej je ODEBRAŁ - skwitowała.</p>
<p>- Może i zrobił wiele głupot, świństw, ale dla niej chciał dobrze!</p>
<p>- No jakoś nie wyszło! I teraz mała jest sierotą!</p>
<p>- To nie jego wina, że Apes była chora. Bali się, że mogą mieć mało czasu.</p>
<p>- A on go jeszcze skrócił! - Challete odwróciła się do okna, po policzku spływała jej łza.</p>
<p>- Dobrze pani wie, że to nieprawda - odrzekł spokojnie Syriusz. - April zaufała, że zapewnię małej szczęście i bezpieczeństwo. Wierzyła we mnie. I liczyła, że pani mi pomoże.</p>
<p>- Jak ona ma żyć w takim świecie? Ile to jeszcze ma trwać? - Kobieta pokręciła głową.</p>
<p>            Syriusz chwycił ostrożnie jej ramiona i obrócił ją twarzą do siebie.</p>
<p>- Musimy mieć nadzieję, że niedługo. Dumbledore'a już w tym głowa. Jedyne, co nam pozostaje, to się nią zaopiekować. - Wskazał palcem sufit. - Niech mi pani pomoże wypełnić ostatnią wolę April. Zróbmy to dla niej, nawet nie dla niego. - Machnął mimowolnie ręką i poczuł przez to poczucie winy. - Musimy się zająć małą.</p>
<p>- Oczywiście, że musiMY. W życiu nie pozostawiłabym swojej wnuczki na twoje wychowanie. - Na twarzy pani Firhill zagościł zgaszony uśmiech. - Szkoda tylko...</p>
<p>- Hmm? - Syriusz przyjrzał się kobiecie.</p>
<p>- Szkoda tylko, że jej... ich... - popatrzyła Syriuszowi w oczy - przy tym nie będzie.</p>
<p>- Będą - odrzekł Syriusz i poklepał się po klatce piersiowej.</p>
<p>            Challete prychnęła.</p>
<p>- Nie wierzę. Mazgaję się przed gówniarzem od Blacków w środku nocy. I do tego marzną mi stopy. Faktycznie, losy Evelynn Firhill zaczynają się cudownie... - Wypuściła powietrze, które zdawała się trzymać w płucach przez całą rozmowę.</p>
<p>- April Evelynn Firhill-Black - poprawił ją Syriusz.</p>
<p align="justify">            Challete spoważniała i spiorunowała go wzrokiem.</p>
  </div>
  